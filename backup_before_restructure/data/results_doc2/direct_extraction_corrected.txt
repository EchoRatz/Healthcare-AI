--- Page 1 ---

--- Page 2 ---

--- Page 3 ---
คำนำ
สุขภาพเป็นปัจจัยพื้นฐานของความเป็นมนุษย์ การมีสุขภาพดีของบุคคล
มีความสัมพันธ์กับการเข้าถึงบริการสุขภาพที่ครอบคลุมทั้ง 4 มิติ ทั้งการ
สร้างเสริมสุขภาพ การป้องกันโรค การรักษาพยาบาล และการฟื้นฟูสมรรถภาพ
ที่จำเป็นต่อสุขภาพและการดำรงชีวิต แนวคิดพื้นฐานที่สำคัญของการสร้าง
หลักประกันสุขภาพถ้วนหน้า คือ การให้สิทธิประชาชนเข้าถึงบริการสุขภาพ
ที่จำเป็นโดยไม่มีอุปสรรคทางการเงิน หลักประกันสุขภาพถ้วนหน้าจึงเป็นเรื่อง
ของการสร้างความมั่นคงด้านสุขภาพให้กับทุกคนให้มีสุขภาพที่ดี ตั้งแต่แรกเกิด
ไปจนถึงตลอดช่วงชีวิต เมื่อเจ็บป่วยจะได้รับการดูแลรักษาพยาบาลที่มีคุณภาพ
ได้มาตรฐาน นำไปสู่การเสริมสร้างศักยภาพทุนมนุษย์ให้มีความพร้อมขับเคลื่อน
เศรษฐกิจและสังคมโดยรวม

--- Page 4 ---
เพื่อเป็นการสร้างความเข้าใจต่อระบบหลักประกันสุขภาพถ้วนหน้า และ
เผยแพร่ความรู้เกี่ยวกับสิทธิของประชาชนคนไทยในระบบหลักประกันสุขภาพ
แห่งชาติ สำนักงานหลักประกันสุขภาพแห่งชาติ (สปสช.) จึงได้จัดทำหนังสือ
“เรื่องควรรู้...สิทธิหลักประกันสุขภาพแห่งชาติ” โดยได้รวบรวมข้อมูลความรู้
พื้นฐานด้านหลักประกันสุขภาพ เพื่อให้เครือข่ายภาคีต่างๆ และผู้สนใจ ใช้เป็น
คู่มือประกอบการเรียนรู้เรื่องหลักประกันสุขภาพแห่งชาติ และนำความรู้ไป
ถ่ายทอด ตลอดจนสร้างความเข้าใจ ให้กับครอบครัว ชุมชน และสื่อสารสังคม
นำไปสู่การรับรู้ เข้าใจ เข้าถึงบริการในระบบหลักประกันสุขภาพแห่งชาติของ
ประชาชนคนไทย
สำนักงานหลักประกันสุขภาพแห่งชาติ (สปสช.)

--- Page 5 ---
สารบัญ
คำนำ 2
หลักการของประกันสุขภาพถ้วนหน้า 5
สิทธิหลักประกันสุขภาพของคนไทย 11
รู้จักหน่วยบริการ 16
การใช้สิทธิหลักประกันสุขภาพแห่งชาติ 25
เจ็บป่วยอุ่นใจใช้สิทธิบัตรทอง 28
สิทธิบัตรทองคุ้มครองโรคร้ายค่าใช้จ่ายสูง 32
สิทธิการขอรับเงินช่วยเหลือเบื้องต้น 36
กรณีได้รับความเสียหายจากการรักษาพยาบาล
บริการสร้างเสริมสุขภาพและบริการป้องกันโรค 39
กองทุนหลักประกันสุขภาพท้องถิ่น 45
หลักประกันสุขภาพผู้สูงอายุ 49
สายด่วน สปสช. 1330 53
ที่อยู่ สปสช. เขต 1-13 56
แผนที่แสดงการจัดพื้นที่ในความรับผิดชอบของ สปสช. เขต 1-13 58

--- Page 6 ---
หลักการของ
ประกันสุขภาพถ้วนหน้า

--- Page 7 ---
1
หลักการของหลักประกันสุขภาพถ้วนหน้า
(Universal Health Coverage: UHC)
หลักประกันสุขภาพถ้วนหน้า (Universal Health Coverage: UHC) คือ การให้สิทธิประชาชนเข้าถึงบริการสุขภาพที่จำเป็นโดยไม่มีอุปสรรคทางการเงิน และมีสุขภาพดีถ้วนหน้า การที่ประเทศไทยมี พ.ร.บ.หลักประกันสุขภาพแห่งชาติ พ.ศ. 2545 ถือเป็นจุดเปลี่ยนสำคัญซึ่งทำให้คนไทยมีสิทธิเข้าถึงบริการด้านการแพทย์และสาธารณสุขเพิ่มขึ้น มีการดำเนินงานครอบคลุม 3 มิติ คือ 1) ความครอบคลุมของประชาชน (Covered population) 2) ความครอบคลุมของบริการสุขภาพ (Covered services) และ 3) ความครอบคลุมค่าใช้จ่ายสุขภาพ (Covered costs) ปกป้องการล้มละลายของครัวเรือนจากค่ารักษาพยาบาล ความสำเร็จดังกล่าวส่งผลให้ประเทศไทยได้รับการยอมรับจากองค์การอนามัยโลกให้เป็นต้นแบบการเรียนรู้ด้านหลักประกันสุขภาพถ้วนหน้าของนานาชาติ
แผนภูมิที่ 1 มิติการขยายความครอบคลุมการสร้างระบบหลักประกันสุขภาพถ้วนหน้า
ลดการร่วมจ่ายและค่าบริการที่ประชาชนจ่ายเอง
ความครอบคลุมค่าใช้จ่าย
ขยายสิทธิประโยชน์ ขยายสิทธิประโยชน์ด้านบริการ กองทุน ด้านบริการสุขภาพ หลักประกันสุขภาพแห่งชาติ
ปัจจุบัน
ความครอบคลุมบริการ
ความครอบคลุมประชาชน
ที่มา: World Health Report 2010, WHO
6 เรื่องควรรู้
สิทธิหลักประกันสุขภาพแห่งชาติ

--- Page 8 ---
จากความสำเร็จของการสร้างหลักประกันสุขภาพถ้วนหน้าของไทย ขับเคลื่อนสู่เวทีโลก ส่งผลให้เกิดการสร้างความตระหนักถึงสิทธิสุขภาพที่เป็นพื้นฐานของการมีสุขภาพดีถ้วนหน้า องค์การสหประชาชาติได้กำหนดให้วันที่ 12 ธันวาคมของทุกปี เป็นวันหลักประกันสุขภาพถ้วนหน้าสากล (Universal Health Coverage Day: UHC Day) เพื่อรณรงค์สร้างความตระหนักสิทธิเข้าถึงบริการสุขภาพของทุกคน และกระตุ้นให้ประเทศสมาชิกทั่วโลกมีการพัฒนาให้บรรลุการมีหลักประกันสุขภาพถ้วนหน้าอย่างมั่นคงและยั่งยืนก่อนปี 2030 (พ.ศ. 2573)

สำหรับประเทศไทย ปัจจุบันคนไทยมีสิทธิเข้าถึงบริการสาธารณสุขครอบคลุมร้อยละ 99.56 ของจำนวนประชากรทั้งประเทศ (ณ กันยายน 2564) โดยรัฐบาลจัดให้มีประกันสุขภาพภาครัฐสำหรับคนไทย 5 ประเภท ดังนี้

1. สิทธิหลักประกันสุขภาพแห่งชาติ (Universal Coverage Scheme, UCS) หรือที่นิยมเรียกกันในชื่อ “สิทธิ 30 บาท หรือสิทธิบัตรทอง” ประชาชนคนไทยที่มีเลขประจำตัวประชาชน 13 หลัก และไม่มีสิทธิประกันสุขภาพจากหน่วยงานรัฐ มีสิทธิลงทะเบียนเลือกหน่วยบริการประจำเพื่อใช้สิทธิหลักประกันสุขภาพแห่งชาติเข้ารับบริการสาธารณสุขได้โดยไม่ต้องจ่ายค่าบริการ โดยมีสำนักงานหลักประกันสุขภาพแห่งชาติ (สปสช.) ทำหน้าที่บริหารกองทุนเพื่อให้คนไทยเข้าถึงบริการด้านการแพทย์และสาธารณสุข ทั้งการสร้างเสริมสุขภาพ การป้องกันโรค การตรวจวินิจฉัยโรค การรักษาพยาบาล และการฟื้นฟูสมรรถภาพที่จำเป็นต่อสุขภาพและการดำรงชีวิต รวมถึงบริการการแพทย์แผนไทยและการแพทย์ทางเลือกตามกฎหมายประกอบโรคศิลปะ

2. สิทธิประกันสังคม โดยสำนักงานประกันสังคม (สปส.) กระทรวงแรงงานและสวัสดิการสังคมทำหน้าที่ดูแลระบบการเบิกจ่ายค่ารักษาพยาบาลให้กับผู้ประกันตนที่ส่งเงินสมทบกองทุนประกันสังคม สามารถเข้ารับบริการรักษาพยาบาลได้ที่โรงพยาบาลที่เลือกลงทะเบียน

สิทธิหลักประกันสุขภาพแห่งชาติ 7 เรื่องควรรู้

--- Page 9 ---
3	 สิทธิสวัสดิการการรักษาพยาบาลของข้าราชการ โดยมีกรมบัญชีกลาง
กระทรวงการคลัง ทำหน้าที่ดูแลระบบออกกฎระเบียบและข้อบังคับ
ดูแลสิทธิการรักษาพยาบาลให้กับข้าราชการและบุคคลในครอบครัว
(บิดา มารดา คู่สมรส และบุตรที่ถูกต้องตามกฎหมาย) เมื่อเจ็บป่วย
สามารถเข้ารับบริการรักษาพยาบาลได้ที่โรงพยาบาลของรัฐ
4	 สิทธิสวัสดิการการรักษาพยาบาลของพนักงานส่วนท้องถิ่น โดยมี
กระทรวงมหาดไทย ทำหน้าที่ดูแลระบบ ออกกฎระเบียบและข้อบังคับ
เพื่อดูแลสิทธิรักษาพยาบาลให้กับข้าราชการ ข้าราชการการเมือง
พนักงาน ลูกจ้างประจำขององค์กรปกครองส่วนท้องถิ่น และบุคคล
ในครอบครัว เมื่อเจ็บป่วยสามารถเข้ารับบริการรักษาพยาบาลได้ที่
โรงพยาบาลของรัฐ
5	 สิทธิหน่วยงานรัฐอื่นๆ คุ้มครองบริการรักษาพยาบาลให้กับพนักงาน
หน่วยงานรัฐต่างๆ เช่น รัฐวิสาหกิจ องค์การมหาชน หน่วยงานรัฐที่
จัดตั้งตาม พ.ร.บ. เฉพาะ ฯลฯ และอาจคุ้มครองถึงบุคคลในครอบครัว
ด้วย ทั้งนี้ขึ้นกับระเบียบของแต่ละหน่วยงาน
8 เรื่องควรรู้
สิทธิหลักประกันสุขภาพแห่งชาติ

--- Page 10 ---
แผนภูมิที่ 1 แสดงความครอบคลุมการมีสิทธิในระบบประกันสุขภาพภาครัฐ
ของประชากรไทย
ร้อยละความครอบคลุมสิทธิในระบบหลักประกันสุขภาพถ้วนหน้า
ปีงบประมาณ 2545 - 2565
แผนภูมิที่ 2 แสดงสัดส่วนประชากรแยกตามสิทธิ
ที่มา: รายงานการสร้างหลักประกันสุขภาพถ้วนหน้า ประจำปีงบประมาณ 2565
สิทธิหลักประกันสุขภาพแห่งชาติ 9 เรื่องควรรู้

--- หน้า 11 ---
แผนภูมิที่ 3 ผลของการมีระบบหลักประกันสุขภาพแห่งชาติ
ร้อยละของครัวเรือนที่ต้องกลายเป็นครัวเรือนยากจนภายหลังจากการจ่ายค่ารักษาพยาบาล
(Health impoverishment)
รูปภาพที่ 4 ความพึงพอใจของประชาชน ผู้ให้บริการ และองค์กรภาคี
ต่อระบบหลักประกันสุขภาพแห่งชาติ
10 เรื่องควรรู้
สิทธิหลักประกันสุขภาพแห่งชาติ

--- หน้า 12 ---
สิทธิหลักประกันสุขภาพแห่งชาติ
ของคนไทย
สิทธิหลักประกันสุขภาพแห่งชาติ 10 เรื่องควรรู้

--- Page 13 ---
2
สิทธิหลักประกันสุขภาพแห่งชาติ
ของคนไทย
พ.ร.บ.หลักประกันสุขภาพแห่งชาติ พ.ศ. 2545 กำหนดให้คนไทยทุกคนมีสิทธิ
ได้รับบริการสาธารณสุขที่มีมาตรฐานและมีประสิทธิภาพ โดยจัดให้มี “กองทุน
หลักประกันสุขภาพแห่งชาติ” เพื่อเป็นค่าใช้จ่าย สนับสนุนและส่งเสริมการ
จัดบริการสาธารณสุขของหน่วยบริการ ส่งเสริมให้คนไทยสามารถเข้าถึงบริการ
สาธารณสุขได้อย่างทั่วถึง และมีประสิทธิภาพ โดยมีสำนักงานหลักประกันสุขภาพ
แห่งชาติ (สปสช.) ทำหน้าที่บริหารกองทุนให้เป็นไปตามระเบียบที่คณะกรรมการ
หลักประกันสุขภาพแห่งชาติกำหนด
“สิทธิหลักประกันสุขภาพแห่งชาติ” หรือ “สิทธิบัตรทอง หรือ สิทธิ 30 บาท”
เป็นสิทธิตามกฎหมายที่รัฐบาลจัดให้คนไทยทุกคนตั้งแต่แรกเกิด และตลอด
ช่วงชีวิต (ไม่ใช่สิทธิเพื่อการสงเคราะห์เฉพาะกลุ่ม)
คุณสมบัติของผู้มีสิทธิหลักประกันสุขภาพแห่งชาติ 3 ข้อ
1. เป็นบุคคลที่มีสัญชาติไทย
2. มีเลขประจำตัวประชาชน 13 หลัก ของกรมการปกครอง
 กระทรวงมหาดไทย
3. ไม่มีสิทธิประกันสุขภาพจากหน่วยงานรัฐ (ที่ใช้จ่ายจากเงินงบประมาณ
 ของรัฐ) ได้แก่ สิทธิตามกฎหมายประกันสังคม สิทธิสวัสดิการรักษา
 พยาบาลของข้าราชการ/พนักงานส่วนท้องถิ่น หรือสิทธิสวัสดิการรักษา
 พยาบาลของหน่วยงานรัฐอื่นๆ เช่น รัฐวิสาหกิจ องค์การมหาชน
 ข้าราชการการเมือง
12 เรื่องควรรู้
สิทธิหลักประกันสุขภาพแห่งชาติ

ใครบ้างมีสิทธิหลักประกันสุขภาพแห่งชาติ?
• เด็กแรกเกิด ที่ไม่มีสิทธิสวัสดิการการรักษาพยาบาลข้าราชการ
จากบิดามารดา
• บุตรข้าราชการที่บรรลุนิติภาวะ (อายุ 20 ปีขึ้นไป หรือสมรส)
และไม่มีสิทธิประกันสุขภาพจากหน่วยงานรัฐ
• บุตรข้าราชการคนที่ 4 ขึ้นไป และไม่มีสิทธิประกันสุขภาพ
จากหน่วยงานรัฐ เช่น สิทธิข้าราชการคุ้มครองบุตรเพียง 3 คน
• ผู้ประกันตนที่ขาดการส่งเงินสมทบกองทุนประกันสังคม
(หมดสิทธิประกันสังคม)
• ข้าราชการที่เกษียณอายุหรือออกจากราชการโดยมิได้รับบำเหน็จ
• ผู้ประกอบอาชีพอิสระ และไม่ได้เป็นผู้ประกันตน
กลุ่มคนเหล่านี้มีสิทธิหลักประกันสุขภาพแห่งชาติตามกฎหมาย และสามารถ
ลงทะเบียนเพื่อเลือกหน่วยบริการประจำตัว โดยไม่เสียค่าใช้จ่าย
คนไทยที่อาศัยอยู่ในต่างประเทศติดต่อกันมากกว่า 2 ปีขึ้นไป (ข้อมูล
จากสำนักงานตรวจคนเข้าเมือง) หรือผู้ที่ลงทะเบียนเลือกตั้งใน
ต่างประเทศ (ข้อมูลจากสำนักบริหารการทะเบียน กรมการปกครอง)
จะสามารถใช้สิทธิหลักประกันสุขภาพแห่งชาติต่อเมื่อเดินทาง
กลับมาอาศัยอยู่ในประเทศไทยแล้ว โดยประชาชนติดต่อแก้ไข
สถานะบุคคล ณ หน่วยบริการในระบบหลักประกันสุขภาพแห่งชาติ
ที่อยู่ใกล้บ้าน
สิทธิหลักประกันสุขภาพแห่งชาติ 13 เรื่องควรรู้

--- Page 15 ---
การตรวจสอบสิทธิหลักประกันสุขภาพแห่งชาติ
เพื่อความสะดวกในการใช้สิทธิหลักประกันสุขภาพแห่งชาติได้อย่างถูกต้อง
สามารถตรวจสอบสิทธิของตนเองและบุคคลในครอบครัวได้ 3 วิธี ดังนี้
1 ติดต่อด้วยตนเอง ในวันเวลาราชการ
• ต่างจังหวัด ติดต่อหน่วยบริการในระบบหลักประกันสุขภาพแห่งชาติ
 (เช่น โรงพยาบาลส่งเสริมสุขภาพตำบล (รพ.สต.) ศูนย์บริการสาธารณสุข, คลินิกชุมชนอบอุ่น, ศูนย์สุขภาพชุมชนเมือง, โรงพยาบาลของรัฐ) สำนักงานสาธารณสุขจังหวัด, สำนักงานหลักประกันสุขภาพแห่งชาติ เขต 1-12
• กรุงเทพมหานคร ติดต่อ สำนักงานหลักประกันสุขภาพแห่งชาติ เขต 13 กทม.
2 ทางโทรศัพท์ สายด่วน สปสช. โทร. 1330
• ตรวจสอบสิทธิอัตโนมัติ โทร. 1330 กด 2 ตามด้วยเลขประจำตัวประชาชน 13 หลัก กด # กดโทรออก
• สอบถามเจ้าหน้าที่บริการข้อมูล โทร. 1330 กด 0
ข้อมูลสิทธิหลักประกันสุขภาพแห่งชาติ
ในระบบตรวจสอบสิทธิอัตโนมัติจะปรับปรุงให้เป็นปัจจุบัน
ทุกวันที่ 15 และวันที่ 28 ของทุกเดือน
14 เรื่องควรรู้
สิทธิหลักประกันสุขภาพแห่งชาติ

--- Page 16 ---
3 ผ่านระบบอินเทอร์เน็ต ได้แก่
เลือกเมนู
“ตรวจสอบสิทธิ”
แอด Line Official Account สปสช.
เลือกเมนู
ตรวจสอบสิทธิตนเอง
หรือคนในครอบครัว
ติดตั้ง แอปพลิเคชัน สปสช.
เลือกเมนู
ตรวจสอบสิทธิ
หลักประกันสุขภาพ
www.nhso.go.th
เข้าเมนูกล่องข้อความ
Facebook สปสช.
สิทธิหลักประกันสุขภาพแห่งชาติ 15 เรื่องควรรู้

--- Page 17 ---
รู้จักหน่วยบริการ
16 เรื่องควรรู้
สิทธิหลักประกันสุขภาพแห่งชาติ

--- Page 18 ---
3
รู้จักหน่วยบริการ
สำนักงานหลักประกันสุขภาพแห่งชาติ (สปสช.) มีหน้าที่อะไร ?
สำนักงานหลักประกันสุขภาพแห่งชาติ (สปสช.) เป็นหน่วยงานของรัฐภายใต้การกำกับดูแลของรัฐมนตรีว่าการกระทรวงสาธารณสุข ทำหน้าที่บริหารกองทุนให้เป็นไปตามระเบียบที่คณะกรรมการหลักประกันสุขภาพแห่งชาติกำหนด
สปสช. จัดระบบลงทะเบียนให้ประชาชนมีหน่วยบริการประจำตัว และระบบขึ้นทะเบียนหน่วยบริการในระบบหลักประกันสุขภาพแห่งชาติ เพื่อส่งเสริมให้คนไทยเข้าถึงบริการด้านการแพทย์และสาธารณสุข ที่มีคุณภาพมาตรฐานอย่างทั่วถึง ตามหลักเกณฑ์ของคณะกรรมการควบคุมคุณภาพมาตรฐานบริการสาธารณสุข
หน่วยบริการในระบบหลักประกันสุขภาพแห่งชาติ หมายถึง สถานบริการที่ขึ้นทะเบียนเป็นหน่วยบริการในระบบหลักประกันสุขภาพแห่งชาติ เช่น โรงพยาบาลศูนย์ โรงพยาบาลทั่วไป โรงพยาบาลชุมชน โรงพยาบาลเอกชน โรงพยาบาลสังกัดกรมการปกครองส่วนท้องถิ่น โรงพยาบาลส่งเสริมสุขภาพตำบล (รพ.สต.) หรือที่คุ้นเคยในชื่อสถานีอนามัย คลินิกชุมชนอบอุ่น ศูนย์บริการสาธารณสุข ศูนย์สุขภาพชุมชนเมือง เป็นต้น
 สถานบริการ หมายถึง สถานบริการสาธารณสุขของรัฐ ของเอกชน และของสภากาชาดไทย หน่วยบริการการประกอบโรคศิลปะสาขาต่าง ๆ และสถานบริการสาธารณสุขอื่น ที่คณะกรรมการกำหนดเพิ่มเติม
สิทธิหลักประกันสุขภาพแห่งชาติ 17 เรื่องควรรู้

“เครือข่ายหน่วยบริการ” หมายถึง หน่วยบริการที่รวมตัวกันและขึ้นทะเบียนเป็นเครือข่ายหน่วยบริการ

หน่วยบริการประจำ หมายถึง หน่วยบริการหรือกลุ่มหน่วยบริการที่ขึ้นทะเบียนเป็นหน่วยบริการประจำ โดยได้รับค่าใช้จ่ายจากกองทุนหลักประกันสุขภาพแห่งชาติ เพื่อบริการสาธารณสุขในลักษณะเหมาจ่ายรายหัว และค่าใช้จ่ายอื่นตามที่คณะกรรมการหลักประกันสุขภาพแห่งชาติกำหนด โดยหน่วยบริการจะต้องมีคุณลักษณะดังนี้

1. ให้บริการด้านเวชกรรมด้วยตนเอง
2. จัดบริการสาธารณสุขระดับปฐมภูมิที่จำเป็นต่อสุขภาพและการดำรงชีวิตอย่างเป็นองค์รวม ทั้งการสร้างเสริมสุขภาพ การป้องกันโรค การตรวจวินิจฉัยโรค การรักษาพยาบาล และการฟื้นฟูสมรรถภาพ
3. เป็นหน่วยต้นสังกัดของหน่วยบริการปฐมภูมิ และอาจมีหน่วยบริการปฐมภูมิมากกว่า 1 แห่งเป็นเครือข่าย
4. มีเครือข่ายหน่วยบริการเพื่อการส่งต่อผู้รับบริการไปรับบริการสาธารณสุขในกรณีที่เกินขีดความสามารถ
5. ผู้มีสิทธิหลักประกันสุขภาพแห่งชาติ สามารถเลือกลงทะเบียนในหน่วยบริการประจำเพื่อเป็นหน่วยบริการประจำตัวของตนเองที่จะเข้ารับบริการสาธารณสุขโดยไม่เสียค่าใช้จ่ายได้ ตามสิทธิที่กำหนด

--- Page 20 ---
หน่วยบริการปฐมภูมิ หมายถึง หน่วยบริการที่ขึ้นทะเบียนเป็นหน่วยบริการปฐมภูมิในเครือข่ายของหน่วยบริการประจำ และรับค่าใช้จ่ายเพื่อบริการสาธารณสุขจากหน่วยบริการประจำ หรือค่าใช้จ่ายอื่นตามที่คณะกรรมการหลักประกันสุขภาพแห่งชาติกำหนด โดยมีคุณลักษณะดังนี้
1. จัดบริการสาธารณสุขระดับปฐมภูมิได้อย่างเป็นองค์รวม ทั้งการสร้างเสริมสุขภาพ การป้องกันโรค การตรวจวินิจฉัยโรค การรักษาพยาบาล และการฟื้นฟูสมรรถภาพ
2. ผู้มีสิทธิหลักประกันสุขภาพแห่งชาติ สามารถใช้บริการสาธารณสุขในหน่วยบริการปฐมภูมิที่เป็นเครือข่ายของหน่วยบริการประจำที่เลือก (ต้นสังกัดของหน่วยบริการปฐมภูมิ) โดยไม่เสียค่าใช้จ่ายได้ตามสิทธิที่กำหนด
หน่วยบริการรับส่งต่อ หมายถึง หน่วยบริการที่ขึ้นทะเบียนเป็นหน่วยบริการรับการส่งต่อทั่วไปหรือหน่วยบริการที่รับการส่งต่อเฉพาะด้าน ซึ่งสามารถจัดบริการสาธารณสุขระดับทุติยภูมิ ตติยภูมิ หรือเฉพาะทาง โดยผู้มีสิทธิหลักประกันสุขภาพสามารถใช้บริการสาธารณสุข ณ หน่วยบริการรับส่งต่อได้ เมื่อได้รับการส่งต่อหรือได้รับความเห็นชอบจากหน่วยบริการประจำ หรือตามที่ สปสช.กำหนด ทั้งนี้ หน่วยบริการที่รับส่งต่อมีสิทธิได้รับค่าใช้จ่ายเพื่อบริการสาธารณสุขจากหน่วยบริการประจำหรือจากกองทุน ตามที่คณะกรรมการหลักประกันสุขภาพแห่งชาติกำหนด
หน่วยบริการร่วมให้บริการ หมายถึง สถานบริการที่จัดบริการสาธารณสุขระดับปฐมภูมิเฉพาะด้านตามเกณฑ์ที่ สปสช.กำหนด และได้ขึ้นทะเบียนเป็นหน่วยบริการร่วมให้บริการ โดยมีข้อตกลงเป็นหนังสือกับหน่วยบริการประจำหรือสำนักงาน ในการให้บริการสาธารณสุขแก่ผู้มีสิทธิ ทั้งนี้ หน่วยบริการร่วมให้บริการมีสิทธิได้รับค่าใช้จ่าย เพื่อบริการสาธารณสุขจากหน่วยบริการประจำหรือจากกองทุน ตามที่คณะกรรมการหลักประกันสุขภาพแห่งชาติกำหนด
สิทธิหลักประกันสุขภาพแห่งชาติ 19 เรื่องควรรู้

--- หน้า 21 ---
การลงทะเบียนเลือกหน่วยบริการประจำตัว
เพื่อให้ประชาชนผู้มีสิทธิหลักประกันสุขภาพแห่งชาติมีหน่วยบริการประจำตัว
(ข้อมูลเพิ่มเติมหน้า 18) สปสช. จัดระบบลงทะเบียนสิทธิหลักประกันสุขภาพแห่งชาติ
ของประชาชน ดังนี้
1 การลงทะเบียนรายบุคคล แยกเป็น 2 กรณี
 1.1 กรณีการยื่นแบบคำร้องด้วยตนเองของผู้มีสิทธิที่ยังไม่ได้รับการลงทะเบียน (สิทธิว่าง) และผู้มีสิทธิขอเปลี่ยนหน่วยบริการประจำตัว
 1.2 กรณีหน่วยบริการลงทะเบียนให้ผู้มีสิทธิเข้ารับการรักษาพยาบาล
    ครั้งแรก
    หมายเหตุ: บุคคลที่มีสิทธิยื่นคำขอลงทะเบียนเลือกหน่วยบริการประจำตัว ต้องมี
    อายุ 15 ปีบริบูรณ์ขึ้นไป กรณีอายุต่ำกว่า 15 ปีบริบูรณ์ จะต้องได้รับความยินยอม
    จากผู้ปกครอง
2 การลงทะเบียนแทนผู้มีสิทธิ ตามมติคณะกรรมการหลักประกันสุขภาพ
    แห่งชาติ ได้แก่
    • กรณีเด็กแรกเกิด 0-5 ปี
    • กรณีบุคคลสิ้นสุดสิทธิสวัสดิการรักษาพยาบาลข้าราชการ / รัฐวิสาหกิจ
      หรือสิ้นสุดสิทธิประกันสังคม หรือสิ้นสุดสิทธิประกันสุขภาพอื่นที่รัฐ
      จัดให้
    • กรณีหน่วยบริการประจำตัวที่บุคคลได้ลงทะเบียนไว้แล้วถอนตัว หรือ
      พ้นจากการเป็นหน่วยบริการประจำตัว
    • กรณีเปลี่ยนหน่วยบริการประจำตัวสำหรับนักศึกษาที่สำเร็จการศึกษาแล้ว
      แต่ยังไม่ได้เปลี่ยนหน่วยบริการประจำตัวกลับไปยังภูมิลำเนา / ผู้พำนัก
      ในราชทัณฑ์ที่พ้นโทษ (ผู้พ้นโทษต้องขังในเรือนจำ) / ทหารเกณฑ์
      ที่ปลดประจำการ
20 เรื่องควรรู้
สิทธิหลักประกันสุขภาพแห่งชาติ

• กรณีบุคคลเข้ารับบริการสาธารณสุขเป็นครั้งแรก และยังไม่ลงทะเบียน
  เลือกหน่วยบริการประจำ (ฐานข้อมูลในระบบตรวจสอบสิทธิของ
  สปสช. ไม่แสดงข้อมูลชื่อหน่วยบริการประจำ)
	 หมายเหตุ: บุคคลที่ลงทะเบียนแทน สามารถยื่นคำร้องพร้อมเอกสารลงทะเบียน
 ขอเปลี่ยนหน่วยบริการประจำได้ โดยติดต่อสถานที่รับลงทะเบียน
3 การลงทะเบียนสิทธิคนพิการ ในระบบหลักประกันสุขภาพแห่งชาติ
	 คนพิการผู้ใช้สิทธิหลักประกันสุขภาพแห่งชาติที่ยังไม่ได้ลงทะเบียน
 สิทธิคนพิการในระบบหลักประกันสุขภาพแห่งชาติ (ท.74) ต้องนำใบ
 รับรองความพิการจากแพทย์ หรือแสดงบัตรคนพิการ ตาม พ.ร.บ.
 ส่งเสริมและพัฒนาคุณภาพชีวิตคนพิการแห่งชาติ พ.ศ. 2550 ลงทะเบียน
 ณ สถานที่รับลงทะเบียน เพื่อรับสิทธิฟื้นฟูสมรรถภาพ
ผู้มีสิทธิหลักประกันสุขภาพแห่งชาติเปลี่ยนหน่วยบริการประจำได้
ไม่เกิน 4 ครั้งต่อปี
ผู้มีสิทธิที่ได้รับการลงทะเบียนและมีหน่วยบริการประจำแล้ว ประสงค์จะขอ
เปลี่ยนหน่วยบริการประจำ สามารถยื่นคำร้องขอลงทะเบียนเปลี่ยนหน่วยบริการ
ประจำ ณ หน่วยรับคำร้องลงทะเบียน หรือหน่วยรับลงทะเบียน ตามระบบการ
ลงทะเบียนผู้มีสิทธิหลักประกันสุขภาพแห่งชาติ โดยขอเปลี่ยนหน่วยบริการประจำ
ได้ไม่เกิน 4 ครั้งต่อปีงบประมาณ
** ทั้งนี้ ไม่ควรเปลี่ยนหน่วยบริการระหว่างรับบริการรักษาผู้ป่วยใน (Admit)
โดยให้หน่วยบริการยึดถือสิทธิ ณ วันที่เข้ารับบริการจนสิ้นสุดการรักษาในหน่วย
บริการ (Discharge) ครั้งนั้น
สิทธิหลักประกันสุขภาพแห่งชาติ 21 เรื่องควรรู้

--- Page 23 ---
การนับจำนวนครั้งของการเปลี่ยนหน่วยบริการประจำ (4 ครั้งต่อปีงบประมาณ)
ไม่นับรวมครั้งแรกของการลงทะเบียนเลือกหน่วยบริการประจำ เช่น
• การลงทะเบียนแทนตามมติคณะกรรมการหลักประกันสุขภาพแห่งชาติ
• การลงทะเบียนเปลี่ยนหน่วยบริการประจำอันเนื่องมาจากการจัดแบ่งพื้นที่
เพื่อดูแลประชากรใหม่ ตามมติของคณะอนุกรรมการหลักประกันสุขภาพ
แห่งชาติระดับเขต (อปสข.)
• การลงทะเบียนเปลี่ยนหน่วยบริการประจำอันเนื่องมาจากมีหน่วยบริการ
เข้าใหม่ หรือหน่วยบริการลาออกจากโครงการ
• การลงทะเบียนเปลี่ยนหน่วยบริการประจำตามโครงการโรงพยาบาล
ลดความแออัด
• การลงทะเบียนเปลี่ยนหน่วยบริการประจำครั้งแรกในกรณีที่หน่วยบริการ
ประจำที่สำนักงานหลักประกันสุขภาพแห่งชาติลงทะเบียนแทนตามมติ
คณะอนุกรรมการหลักประกันสุขภาพแห่งชาติไม่ตรงตามที่พักอาศัยอยู่จริง
เอกสารลงทะเบียน
เอกสารสำหรับแสดงการลงทะเบียน
1) บัตรประจำตัวประชาชน (ตัวจริง) หรือบัตรหรือเอกสารอื่นใดที่ทางราชการ
ออกให้ ซึ่งมีเลขประจำตัวประชาชน หรือ แสดงสูติบัตร (ใบเกิด) (กรณีเด็ก
อายุต่ำกว่า 15 ปี ที่ไม่มีบัตรประจำตัวประชาชน) พร้อมแสดงบัตรประจำตัว
ประชาชนของผู้ปกครอง
2) กรณีไม่มีบัตรประจำตัวประชาชน แสดงใบคัดสำเนาทะเบียนบ้าน ทร.14/1
หรือ แสดงใบคัดทะเบียนประวัติบุคคล ทร.12
22 เรื่องควรรู้
สิทธิหลักประกันสุขภาพแห่งชาติ

--- Page 24 ---
3) หนังสือรับรองการพักอาศัย (กรณีลงทะเบียนไม่ตรงตามที่อยู่หน้าบัตรประจำตัวประชาชน) แสดงหลักฐานอย่างใดอย่างหนึ่ง (1) หนังสือรับรองของเจ้าบ้าน (2) หนังสือรับรองของผู้นำชุมชน (3) หนังสือรับรองผู้ว่าจ้างหรือนายจ้าง (4) เอกสารหรือหลักฐานอื่น เช่น ใบเสร็จค่าสาธารณูปโภค ใบเสร็จรับเงินค่าเช่าที่พัก สัญญาเช่าที่พัก ฯลฯ ที่แสดงว่าตนเองนั้นอาศัยอยู่จริง
4) แบบคำร้องขอลงทะเบียน (ขอได้ ณ จุดรับลงทะเบียน)
กรณีมอบให้ผู้อื่นลงทะเบียนแทน ต้องเพิ่มหนังสือมอบอำนาจ และสำเนาบัตรประจำตัวประชาชนของผู้รับมอบอำนาจด้วย
(***กรณีเด็กอายุต่ำกว่า 15 ปีบริบูรณ์ จะต้องได้รับความยินยอมจากผู้ปกครอง)
สถานที่ลงทะเบียน
• ต่างจังหวัด ติดต่อในวันเวลาราชการ ได้ที่
 - หน่วยบริการในระบบหลักประกันสุขภาพแห่งชาติ เช่น โรงพยาบาลส่งเสริมสุขภาพตำบล (รพ.สต.) ศูนย์บริการสาธารณสุข คลินิกชุมชนอบอุ่น ศูนย์สุขภาพชุมชนเมือง โรงพยาบาลของรัฐ
 - สำนักงานหลักประกันสุขภาพแห่งชาติ เขต 1-12
• กรุงเทพมหานคร
 - สำนักงานหลักประกันสุขภาพแห่งชาติ เขต 13 กทม. ในวันเวลาราชการ
 - สำนักงานหลักประกันสุขภาพแห่งชาติ ชั้น 2 อาคารบี (ทิศตะวันตก) ศูนย์ราชการเฉลิมพระเกียรติฯ ถนนแจ้งวัฒนะ กรุงเทพมหานคร ในวันเวลาราชการ
สิทธิหลักประกันสุขภาพแห่งชาติ 23 เรื่องควรรู้

--- Page 25 ---
24 เรื่องควรรู้
สิทธิหลักประกันสุขภาพแห่งชาติ

--- Page 26 ---
การใช้สิทธิ
หลักประกันสุขภาพแห่งชาติ
สิทธิหลักประกันสุขภาพแห่งชาติ 25 เรื่องควรรู้

--- Page 27 ---
4
การใช้สิทธิหลักประกันสุขภาพแห่งชาติ
ผู้ใช้สิทธิหลักประกันสุขภาพแห่งชาติสามารถเข้ารับบริการสาธารณสุข ดังนี้
กรณีทั่วไป
ติดต่อรับบริการที่หน่วยบริการปฐมภูมิ/หน่วยบริการประจำตามสิทธิของผู้มีสิทธิหลักประกันสุขภาพแห่งชาติ แจ้งความจำนงใช้สิทธิหลักประกันสุขภาพแห่งชาติก่อนรับบริการ และแสดงบัตรประจำตัวประชาชนหรือบัตรหรือเอกสารอื่นใดที่ทางราชการออกให้ ซึ่งมีเลขประจำตัวประชาชนและรูปถ่าย หรือแสดงสูติบัตร (ใบเกิด) (กรณีเด็กอายุต่ำกว่า 15 ปี ที่ไม่มีบัตรประจำตัวประชาชน) พร้อมแสดงบัตรประจำตัวประชาชนของผู้ปกครอง
สำหรับผู้ลงทะเบียนสิทธิคนพิการในระบบหลักประกันสุขภาพแห่งชาติ สามารถรับบริการสาธารณสุขได้ที่หน่วยบริการของรัฐที่ขึ้นทะเบียนในระบบหลักประกันสุขภาพแห่งชาติได้ทุกแห่ง
กรณีอุบัติเหตุ หรือ เจ็บป่วยฉุกเฉิน
ถ้าผู้มีสิทธิหลักประกันสุขภาพแห่งชาติเกิดอุบัติเหตุหรือภาวะเจ็บป่วยฉุกเฉินอยู่ไกลจากหน่วยบริการประจำตามสิทธิ สามารถใช้สิทธิเข้ารับบริการได้ที่หน่วยบริการในระบบหลักประกันสุขภาพแห่งชาติที่อยู่ใกล้ที่สุด ได้ตามความจำเป็น โดยไม่จำกัดจำนวนครั้ง
26 เรื่องควรรู้
สิทธิหลักประกันสุขภาพแห่งชาติ

--- Page 28 ---
กรณีเจ็บป่วยฉุกเฉินวิกฤตถึงแก่ชีวิต
ผู้เจ็บป่วยฉุกเฉินวิกฤตถึงแก่ชีวิต จำเป็นต้องได้รับการรักษาอย่างทันท่วงที
เพื่อการรอดชีวิต เมื่อผู้ป่วยมีอาการเจ็บป่วยฉุกเฉินวิกฤตถึงแก่ชีวิต สามารถ
เข้ารักษาพยาบาลในโรงพยาบาลที่ใกล้ที่สุด โดยใช้บัตรประจำตัวประชาชน
เพื่อแสดงตนในการเข้ารับบริการ จะได้รับการรักษาจนอาการพ้นวิกฤต
จากนั้นโรงพยาบาลที่ให้การรักษาจะส่งตัวผู้ป่วยกลับไปยังหน่วยบริการประจำ
หรือหน่วยบริการในระบบหลักประกันสุขภาพแห่งชาติ ที่พร้อมให้การรักษาต่อไป
ผู้ป่วยเจ็บป่วยฉุกเฉินวิกฤตถึงแก่ชีวิต หมายถึง ผู้ป่วยหรือผู้ที่ได้รับบาดเจ็บ
ซึ่งมีอาการบ่งชี้ว่าจะเป็นอาการที่คุกคามต่อการทำงานของอวัยวะสำคัญ ได้แก่
หัวใจ สมอง การหายใจ ต้องได้รับการรักษาและดูแลติดตามอย่างใกล้ชิด
เพราะอาจทำให้เสียชีวิตได้รวดเร็ว ยกตัวอย่างเช่น หัวใจหยุดเต้น / หอบรุนแรง /
มีอาการเขียวคล้ำ / หมดสติไม่รู้สึกตัว / สิ่งแปลกปลอมอุดกั้นหลอดลม / มีอาการ
วิกฤตจากอุบัติเหตุ / มีเลือดออกมากห้ามไม่หยุด / ภาวะขาดน้ำอย่างรุนแรง /
แขน ขา อ่อนแรง ปากเบี้ยว พูดลำบาก / ชัก / มีอาการวิกฤตจากไข้สูง เป็นต้น
เจ็บป่วยฉุกเฉิน
1669 ติดต่อได้ที่ โทร.
สิทธิหลักประกันสุขภาพแห่งชาติ 27 เรื่องควรรู้

--- Page 29 ---
เจ็บป่วยอุ่นใจใช้
สิทธิบัตรทอง
28 เรื่องควรรู้
สิทธิหลักประกันสุขภาพแห่งชาติ

--- Page 30 ---
5
เจ็บป่วยอุ่นใจใช้สิทธิบัตรทอง
บริการที่คุ้มครองครอบคลุมบริการที่จำเป็นต่อสุขภาพและการดำรงชีวิต ดังนี้
1. บริการสร้างเสริมสุขภาพและป้องกันโรค
2. การตรวจวินิจฉัยโรค การบำบัดรักษา และการบริการทางการแพทย์
3. การตรวจรับฝากครรภ์ การทำคลอด และการบริบาลทารกแรกเกิด
4. ค่า ยา เวชภัณฑ์ อวัยวะเทียม และอุปกรณ์ทางการแพทย์
5. ค่าอาหารและค่าห้องสามัญระหว่างพักรักษาตัวในหน่วยบริการ
6. ค่ารถพยาบาล หรือค่าพาหนะรับส่งผู้ป่วยและผู้ทุพพลภาพ
7. การฟื้นฟูสมรรถภาพร่างกายและจิตใจ
8. บริการแพทย์แผนไทยและการแพทย์ทางเลือกตามกฎหมายว่าด้วยการประกอบโรคศิลปะ
9. การบำบัดรักษาและฟื้นฟูผู้ติดยาและสารเสพติด ยกเว้นการดำเนินการตามกฎหมายว่าด้วยยาเสพติด ที่มีกำหนดเกี่ยวกับการให้บริการบำบัดรักษาและฟื้นฟูผู้ติดยาเสพติด
10. การบริการสาธารณสุขที่เกี่ยวกับอุบัติเหตุการประสบภัยจากรถ ยกเว้นการดำเนินการตามกฎหมายว่าด้วยการคุ้มครองผู้ประสบภัยจากรถ
11. บริการสาธารณสุขอื่นที่จำเป็นต่อสุขภาพและการดำรงชีวิตตามที่คณะกรรมการหลักประกันสุขภาพแห่งชาติกำหนดเพิ่มเติม
คุ้มครองค่าใช้จ่ายตามการวินิจฉัยทางการแพทย์และประกาศของคณะกรรมการหลักประกันสุขภาพแห่งชาติ
สิทธิหลักประกันสุขภาพแห่งชาติ 29 เรื่องควรรู้

--- Page 31 ---
แม่ท้องสบายใจ ใช้สิทธิบัตรทอง
คลอดบุตรไม่จำกัดจำนวนครั้ง
ทั้งนี้ คณะกรรมการหลักประกันสุขภาพแห่งชาติกำหนดให้ผู้ใช้สิทธิ
หลักประกันสุขภาพแห่งชาติจ่ายค่าบริการเมื่อรับบริการรักษาพยาบาลและ
ได้รับยาครั้งละ 30 บาท ให้แก่หน่วยบริการในระบบหลักประกันสุขภาพแห่งชาติ
ตั้งแต่ระดับโรงพยาบาลชุมชนขึ้นไป (สถานพยาบาลที่มีเตียงนอนตั้งแต่ 10 เตียง
ขึ้นไป) โดยยกเว้นบุคคล 21 กลุ่มตามประกาศกระทรวงสาธารณสุข และผู้ที่มี
ความประสงค์ไม่จ่ายค่าบริการ 30 บาท สามารถแจ้งความจำนงไม่จ่ายค่าบริการ
ได้ที่หน่วยบริการ
30 เรื่องควรรู้
สิทธิหลักประกันสุขภาพแห่งชาติ

--- Page 32 ---
บริการที่ไม่อยู่ในความคุ้มครอง
ข้อ 1 เพื่อความสวยงามโดยไม่มีข้อบ่งชี้ทางการแพทย์
ข้อ 2 การตรวจวินิจฉัยและการรักษาที่เกินความจำเป็นจากข้อบ่งชี้ทางการแพทย์
ข้อ 3 การรักษาที่อยู่ระหว่างการค้นคว้าทดลอง
ข้อ 4 การปลูกถ่ายอวัยวะ และการบริการทางการแพทย์อื่น ๆ ที่ยังไม่มีในประกาศ
คณะกรรมการหลักประกันสุขภาพแห่งชาติ
สอบถามข้อมูลเพิ่มเติม
ติดต่อสายด่วน สปสช. โทร
1330
สิทธิหลักประกันสุขภาพแห่งชาติ 31 เรื่องควรรู้

--- Page 33 ---
สิทธิบัตรทอง
คุ้มครองโรคร้ายค่าใช้จ่ายสูง
32 เรื่องควรรู้
สิทธิหลักประกันสุขภาพแห่งชาติ

--- Page 34 ---
6
สิทธิบัตรทองคุ้มครอง
โรคร้าย ค่าใช้จ่ายสูง
สิทธิหลักประกันสุขภาพแห่งชาติ (สิทธิบัตรทอง) ช่วยลดภาระค่าใช้จ่ายด้านสุขภาพ และไม่ต้องล้มละลายจากค่ารักษาพยาบาลโรคเรื้อรัง โรคที่มีค่าใช้จ่ายสูง
ตัวอย่างเช่น
บริการดูแลรักษาพยาบาล โรคมะเร็ง
• การตรวจคัดกรองและวินิจฉัยโรคมะเร็ง ตามที่แพทย์สั่ง
• การรักษาอาการทั่วไปและการรักษาเฉพาะทาง เช่น การผ่าตัด การฉายแสง การให้ยาเคมีบำบัด
• การดูแลแบบประคับประคองที่บ้าน (Palliative care)
• วัคซีนไข้หวัดใหญ่ตามฤดูกาล (เฉพาะผู้ป่วยมะเร็งที่ได้รับการรักษาด้วยเคมีบำบัด)
บริการดูแลรักษาพยาบาล กรณีผู้ติดเชื้อเอชไอวีและผู้ป่วยเอดส์
• ผู้ที่มีพฤติกรรมเสี่ยงและต้องการทราบสถานะการติดเชื้อเอชไอวี สามารถขอรับบริการให้คำปรึกษาและตรวจเลือดหาการติดเชื้อเอชไอวี โดยไม่เสียค่าใช้จ่ายได้ที่หน่วยบริการในระบบหลักประกันสุขภาพแห่งชาติ
• ผู้ที่ตรวจเลือดพบการติดเชื้อเอชไอวี จะได้รับการประเมินเพื่อเริ่มการรักษาด้วยยาต้านไวรัสและติดตามการรักษา รวมถึงการให้ยารักษาภาวะไขมันในเลือดสูง การตรวจคัดกรอง และตรวจยืนยันหาการติดเชื้อไวรัสตับอักเสบซี และการตรวจคัดกรองวัณโรค ตามข้อบ่งชี้ทางการแพทย์
• ผู้ใช้สิทธิหลักประกันสุขภาพแห่งชาติ ควรรับบริการกับหน่วยบริการประจำตามสิทธิเพื่อความสะดวก แต่หากมีความจำเป็นก็สามารถรับบริการกับหน่วยบริการอื่น ในระบบหลักประกันสุขภาพแห่งชาติ ที่ไม่ใช่หน่วยบริการประจำตามสิทธิได้
สิทธิหลักประกันสุขภาพแห่งชาติ 33 เรื่องควรรู้

--- Page 35 ---
บริการทดแทนไตสำหรับผู้ป่วยไตวายเรื้อรังระยะสุดท้าย
ขั้นตอนการเข้ารับบริการ ผู้ป่วยไตวายเรื้อรังระยะสุดท้ายสามารถใช้สิทธิหลักประกันสุขภาพแห่งชาติที่หน่วยบริการตามสิทธิ หน่วยบริการจะลงทะเบียนและให้บริการทดแทนไตที่เหมาะสมสำหรับผู้ป่วยในแต่ละราย โดยเป็นไปตามเกณฑ์มาตรฐานของสมาคมโรคไตแห่งประเทศไทย ได้แก่
1. การล้างไตผ่านทางช่องท้องอย่างต่อเนื่อง
2. การฟอกเลือดด้วยเครื่องไตเทียม
3. การผ่าตัดปลูกถ่ายไต
กรณีการขอรับบริการฟอกเลือดด้วยเครื่องไตเทียมจะต้องได้รับการพิจารณาจากคณะกรรมการฯ ระดับเขต
สำหรับ การล้างไตผ่านทางช่องท้องอย่างต่อเนื่อง สปสช. ได้จัดบริการส่งน้ำยา ล้างไตให้ผู้ป่วยถึงบ้านโดยไม่มีค่าใช้จ่าย เพื่อให้เข้าถึงบริการทดแทนไตได้ง่ายขึ้น ลดภาระค่าใช้จ่ายในการเดินทาง และได้รับบริการอย่างต่อเนื่องซึ่งจะส่งผลถึงคุณภาพชีวิตที่ดีขึ้นของผู้ป่วย
บริการกรณีเฉพาะ
บริการกรณีเฉพาะเป็นการบริการรักษาพยาบาลที่จำเป็นต้องบริหารจัดการเป็นกรณีเฉพาะในหน่วยบริการที่ร่วมโครงการ เพื่อปกป้องการได้รับบริการนอกเครือข่ายกรณีจำเป็น รวมไปถึงกรณีที่ต้องบริหารจัดการแบบเฉพาะโรค เช่น
• การให้สารเมทาโดนระยะยาว เพื่อการบำบัดรักษาผู้ป่วยติดสารเสพติดในกลุ่มฝิ่นและอนุพันธ์ของฝิ่น (เช่น เฮโรอีน) ที่สมัครใจ
• การให้ยาละลายลิ่มเลือดเพื่อการรักษาเร่งด่วนสำหรับผู้ป่วยโรคหลอดเลือดสมองตีบหรืออุดตัน และผู้ป่วยโรคกล้ามเนื้อหัวใจขาดเลือดชนิดเฉียบพลันชนิดที่มีการยกขึ้นของคลื่นไฟฟ้าหัวใจส่วน ST
• การสวนหัวใจ การผ่าตัดหัวใจ
• การปลูกถ่ายเซลล์ต้นกำเนิดเม็ดโลหิต
34 เรื่องควรรู้
สิทธิหลักประกันสุขภาพแห่งชาติ

• การผ่าตัดรักษาข้อเข่าเสื่อม การผ่าตัดเปลี่ยนกระจกตา การผ่าตัดเปลี่ยนหัวใจ
• การปลูกถ่ายตับในเด็ก (อายุไม่เกิน 18 ปี) ที่เป็นโรคท่อน้ำดีตีบตันแต่กำเนิด
• การรักษาเฉพาะโรคที่เกิดจากการดำน้ำ (Decompression sickness)
สอบถามข้อมูลเพิ่มเติม
ติดต่อสายด่วน สปสช.
โทร. 1330
คุ้มครองค่าใช้จ่ายตามการวินิจฉัยทางการแพทย์และประกาศของคณะกรรมการหลักประกันสุขภาพแห่งชาติ
สิทธิหลักประกันสุขภาพแห่งชาติ 35 เรื่องควรรู้

--- Page 37 ---
สิทธิการขอรับ
เงินช่วยเหลือเบื้องต้น
กรณีได้รับความเสียหายจากการรักษาพยาบาล
36 เรื่องควรรู้
สิทธิหลักประกันสุขภาพแห่งชาติ

--- Page 38 ---
7
สิทธิการขอรับเงินช่วยเหลือเบื้องต้น
กรณีได้รับความเสียหายจากการรักษาพยาบาล
ผู้ใช้สิทธิหลักประกันสุขภาพแห่งชาติที่ได้รับความเสียหายจากการรักษาพยาบาลของหน่วยบริการ ซึ่งไม่ใช่ภาวะแทรกซ้อนของโรคหรือเหตุแทรกซ้อนของโรค มีสิทธิได้รับเงินช่วยเหลือเบื้องต้น กรณีได้รับความเสียหายจากการรักษาพยาบาล ตามมาตรา 41 พ.ร.บ.หลักประกันสุขภาพแห่งชาติ พ.ศ. 2545 โดยผู้ที่ได้รับความเสียหาย หรือทายาท หรือผู้ดูแล หรือหน่วยบริการที่ให้บริการ ต้องยื่นคำร้องภายใน 2 ปี นับตั้งแต่วันที่ทราบความเสียหาย
การเขียนคำร้องต้องมีสาระสำคัญ ดังนี้
1. ชื่อผู้รับบริการที่ได้รับความเสียหาย
2. ความเสียหายที่เกิดขึ้นจากการรักษาพยาบาล
3. ชื่อของหน่วยบริการที่ให้การรักษาพยาบาล
4. วันที่เข้ารับการรักษาพยาบาล และวันที่ทราบถึงความเสียหายที่เกิดขึ้น
5. สถานที่ที่สามารถติดต่อผู้รับบริการที่ได้รับความเสียหายได้โดยสะดวก
6. ระบุภาระที่ผู้รับบริการจะต้องรับผิดชอบ
หลักฐานประกอบคำร้องของผู้ได้รับความเสียหาย ได้แก่ สำเนาบัตรประจำตัวประชาชน หรือสูติบัตร หนังสือมอบอำนาจ (กรณีมีการมอบอำนาจ) เอกสารหรือหลักฐานที่แสดงรายละเอียดข้อมูลที่อาจเป็นประโยชน์ประกอบการพิจารณา
สิทธิหลักประกันสุขภาพแห่งชาติ เรื่องควรรู้

--- Page 39 ---
สถานที่ยื่นคำร้อง
• หน่วยบริการในระบบหลักประกันสุขภาพแห่งชาติ
• สำนักงานสาธารณสุขจังหวัด (ในจังหวัดที่เกิดเหตุ) หรือสำนักงานหลักประกันสุขภาพแห่งชาติ เขต 1-13
• หน่วยรับเรื่องร้องเรียนอื่นที่เป็นอิสระจากผู้ถูกร้องเรียน ตามมาตรา 50 (5) “ศูนย์สิทธิบัตรทอง”
• สำนักงานหลักประกันสุขภาพแห่งชาติ ชั้น 2 อาคารบี (ทิศตะวันตก) ศูนย์ราชการเฉลิมพระเกียรติฯ ถนนแจ้งวัฒนะ กรุงเทพมหานคร
• สอบถามเพิ่มเติมที่ “สายด่วน สปสช. โทร. 1330”
1330
สายด่วน สปสช.
รับเรื่องร้องทุกข์ ร้องเรียน
ให้คำแนะนำเกี่ยวกับเรื่องการใช้
สิทธิหลักประกันสุขภาพแห่งชาติ
(สิทธิบัตรทอง)
38 เรื่องควรรู้
สิทธิหลักประกันสุขภาพแห่งชาติ

--- Page 40 ---
บริการสร้างเสริมสุขภาพ
และป้องกันโรค
สิทธิหลักประกันสุขภาพแห่งชาติ 39 เรื่องควรรู้

--- Page 41 ---
8
บริการสร้างเสริมสุขภาพและป้องกันโรค
บริการสร้างเสริมสุขภาพและป้องกันโรคในระบบหลักประกันสุขภาพแห่งชาติเป็นบริการที่ผู้มีสิทธิทุกท่านจะได้รับ
ขอบเขตของบริการสร้างเสริมสุขภาพและบริการป้องกันโรคมีดังนี้
1. การตรวจคัดกรองเพื่อค้นหาภาวะเสี่ยงต่อการเสียสุขภาพ เป็นบริการตรวจสุขภาพในบุคคลที่ปกติหรือยังไม่มีอาการหรืออาการแสดงของโรคนั้นๆ ด้วยวิธีเช่น ใช้แบบประเมิน/แบบทดสอบ การตรวจวัดร่างกาย การตรวจพัฒนาการ การตรวจเลือด ปัสสาวะและเซลล์เนื้อเยื่อ ฯลฯ เพื่อค้นหาภาวะหรือปัจจัยเสี่ยงที่จะทำให้เกิดโรค และดำเนินการป้องกันแก้ไข ความถี่ของการตรวจอาจเป็นประจำทุกปี/3 ปี/5 ปี แล้วแต่กรณี เช่น การตรวจเลือดคัดกรองภาวะซีด ซิฟิลิส เอชไอวี ธาลัสซีเมีย และดาวน์ในหญิงตั้งครรภ์ การตรวจวัดสายตาเด็ก การตรวจเลือดคัดกรองเบาหวาน การตรวจวัดความดันโลหิตสูง การตรวจมะเร็งปากมดลูก
2. การส่งเสริมปรับเปลี่ยนพฤติกรรม การให้คำปรึกษาแนะนำ การให้ความรู้ และการสาธิต เพื่อสร้างเสริมสุขภาพและป้องกันโรค เช่น การให้คำแนะนำกระตุ้นพัฒนาการเด็ก การให้คำปรึกษาการวางแผนครอบครัว การป้องกันการติดเชื้อเอชไอวี การเลิกบุหรี่ การสอนและสาธิตเพื่อลดภาวะอ้วนลงพุง
3. การสร้างเสริมภูมิคุ้มกัน การใช้ยา และการทำหัตถการเพื่อสร้างเสริมสุขภาพและป้องกันโรค เช่น การฉีดวัคซีนในเด็กและหญิงตั้งครรภ์ การให้ยาบำรุงเสริมธาตุเหล็ก โฟลิกและไอโอดีน การให้ยาต้านไวรัสเอชไอวีเพื่อป้องกันการติดเชื้อจากแม่สู่ลูก การเคลือบฟลูออไรด์ การวางแผนครอบครัว
40 เรื่องควรรู้
สิทธิหลักประกันสุขภาพแห่งชาติ

--- Page 42 ---
รายการบริการสร้างเสริมสุขภาพและป้องกันโรคของคนไทยในแต่ละกลุ่ม
กลุ่ม บริการสร้างเสริมสุขภาพและป้องกันโรค
หญิงตั้งครรภ์ ทดสอบการตั้งครรภ์ ตรวจครรภ์และประเมินความเสี่ยง ตรวจครรภ์ด้วยอัลตราซาวด์ ตรวจเลือดคัดกรองและหลังคลอด กรองภาวะซีด ซิฟิลิส เอชไอวี ตับอักเสบบี ธาลัสซีเมียและดาวน์ ตรวจปัสสาวะ ฉีดวัคซีนคอตีบ บาดทะยักและวัคซีนไข้หวัดใหญ่ ให้ยาบำรุงเสริมธาตุเหล็ก โฟลิกและไอโอดีน การให้ยาต้านไวรัสเอชไอวีเพื่อป้องกันการติดเชื้อจากแม่สู่ลูก ตรวจช่องปากและฟัน ขัดและทำความสะอาดฟันรวมถึงการขูดหินน้ำลาย ประเมินสุขภาพจิต ตรวจหลังคลอดและคุมกำเนิด ส่งเสริมการเลี้ยงลูกด้วยนมแม่ สมุดบันทึกสุขภาพ การคัดกรองธาลัสซีเมีย รวมทั้งการคัดกรองธาลัสซีเมียในคู่ของหญิงตั้งครรภ์
กลุ่มเด็กเล็ก ฉีดวัคซีนป้องกันวัณโรค ตับอักเสบบี บาดทะยัก คอตีบ ไอกรน โปลิโอ เยื่อหุ้มสมองอักเสบ อุจจาระร่วงจากเชื้อไวรัสโรต้า หัด หัดเยอรมัน คางทูม ไข้หวัดใหญ่และไข้สมองอักเสบเจอี ตรวจเลือดคัดกรองอายุ 0-5 ปี ภาวะพร่องไทรอยด์ (โรคเอ๋อ) โรคฟีนิลคีโตนูเรียและโรคทางพันธุกรรมเมตาบอลิกภาวะซีด การติดเชื้อเอไอวี ตรวจคัดกรองการได้ยิน ชั่งน้ำหนักวัดส่วนสูงเพื่อติดตามการเจริญเติบโต ตรวจคัดกรองพัฒนาการ ตรวจคัดกรองวัณโรค (กลุ่มเสี่ยง) ตรวจช่องปากและฟัน เคลือบฟลูออไรด์ การให้ยาไทรอกซินป้องกันภาวะพร่องไทรอยด์ ยาบำรุงเสริมธาตุเหล็ก ยาต้านไวรัสเอชไอวี สมุดบันทึกสุขภาพ/บันทึกพัฒนาการ และแว่นตาหากมีภาวะสายตาผิดปกติ
กลุ่มเด็กโตและวัยรุ่นอายุ 6-24 ปี ฉีดวัคซีนคอตีบ บาดทะยัก ฉีดวัคซีนเอชพีวีป้องกันมะเร็งปากมดลูก (สำหรับนักเรียนหญิง ป.5) ชั่งน้ำหนักวัดส่วนสูงเพื่อติดตามการเจริญเติบโต ตรวจเลือด คัดกรองภาวะซีด เอชไอวี ตรวจช่องปากและฟัน ตรวจวัดความดันโลหิต ตรวจคัดกรองสายตาและการได้ยิน คัดกรองความเสี่ยงจากการสูบบุหรี่/สุรา/สารเสพติด ตรวจคัดกรองวัณโรค เคลือบฟลูออไรด์และหลุมร่องฟัน การให้ยาบำรุงเสริมธาตุเหล็กและโฟลิ

--- หน้า 43 ---
วัคซีนป้องกันโรคสำหรับคนไทยตามกลุ่มวัย
อายุ วัคซีนพื้นฐานที่ได้รับ หมายเหตุ
บีซีจี (BCG)
แรกเกิด
ตับอักเสบบี (HB1) ฉีดเร็วที่สุดภายใน 24 ชั่วโมงหลังคลอด
1 เดือน ตับอักเสบบี (HB2) เฉพาะเด็กที่เกิดจากแม่ที่เป็นพาหะตับอักเสบบี
คอตีบ บาดทะยัก ไอกรน
2 เดือน
ตับอักเสบบี ฮิบ (DTP-HB1-Hib)
4 เดือน โปลิโอกิน (OPV1) ได้รับทั้งโปลิโอกินและฉีด
คอตีบ บาดทะยัก ไอกรน
6 เดือน
ตับอักเสบบี ฮิบ (DTP-HB2-Hib)
9 เดือน โปลิโอกิน (OPV2) โปลิโอฉีด (IPV)
คอตีบ บาดทะยัก ไอกรน
1 ปี
ตับอักเสบบี ฮิบ (DTP-HB3-Hib)
1 ปี 6 เดือน โปลิโอกิน (OPV3)
หัด คางทูม หัดเยอรมัน (MMR1)
2 ปี 6 เดือน
ไข้สมองอักเสบเจอี (LAJE1)
4 ปี คอตีบ บาดทะยัก ไอกรน (DTP4)
7 ปี (ป.1) บีซีจี (BCG) เฉพาะรายที่ไม่ได้รับ และไม่มีแผลเป็น
คอตีบ บาดทะยัก (dT) เฉพาะรายที่ไม่ได้รับตามเกณฑ์
โปลิโอกิน (OPV) เฉพาะรายที่ไม่ได้รับตามเกณฑ์
หัด คางทูม หัดเยอรมัน (MMR) เฉพาะรายที่ไม่ได้รับตามเกณฑ์
11 ปี (น.ร.หญิง ป.5) เอชพีวี1 (HPV1) เอชพีวี2 (HPV2) ฉีด 2 เข็มห่างกัน 6 เดือน
12 ปี (ป.6) คอตีบ บาดทะยัก (dT)
หญิงตั้งครรภ์ คอตีบ บาดทะยัก (dT) ฉีด 1 – 3 เข็ม แล้วแต่กรณี
วัยทำงาน / 20 ปี คอตีบ บาดทะยัก (dT)
30 ปี คอตีบ บาดทะยัก (dT)
40 ปี คอตีบ บาดทะยัก (dT)
ฉีดทุกๆ 10 ปี
50 ปี คอตีบ บาดทะยัก (dT)
ผู้สูงอายุ / 60 ปี โปลิโอกิน (OPV5)
70 ปี คอตีบ บาดทะยัก (dT)
วัคซีนเฉพาะกรณี กลุ่ม/อายุ ที่ได้รับวัคซีน
คอตีบ บาดทะยัก (dT) หญิงตั้งครรภ์
วัยทำงาน อายุ 20 ปี 30 ปี 40 ปี 50 ปี (ฉีดทุก 10 ปี)
ผู้สูงอายุ อายุ 60 ปี 70 ปี 80 ปี (ฉีดทุก 10 ปี)

--- Page 44 ---
กองทุนองค์กรปกครอง
ส่วนท้องถิ่น

--- Page 45 ---
9
กองทุนองค์กรปกครองส่วนท้องถิ่น
พระราชบัญญัติหลักประกันสุขภาพแห่งชาติ พ.ศ. 2545 มาตรา 47 มุ่งเน้น
ให้องค์กรปกครองส่วนท้องถิ่น (อปท.) มีบทบาทในการบริหารจัดการกองทุน
เพื่อการสร้างเสริมสุขภาพ การป้องกันโรคและการฟื้นฟูสมรรถภาพ และการรักษา
พยาบาลระดับปฐมภูมิเชิงรุกในพื้นที่ โดยสนับสนุนให้องค์กรหรือกลุ่มประชาชน
ร่วมดำเนินการกิจกรรม การจัดบริการสาธารณสุขในท้องถิ่น สามารถเข้าถึงบริการ
สาธารณสุขได้อย่างทั่วถึงและมีประสิทธิภาพ (สืบค้นข้อมูลเพิ่มเติมได้ที่ http://
obt.nhso.go.th/) โดย สปสช. สนับสนุนให้ อปท. มีส่วนร่วมในการจัดการระบบ
สุขภาพ ผ่านกลไกต่างๆ ได้แก่
• ระดับจังหวัด ดำเนินการโดยองค์การบริหารส่วนจังหวัด ได้แก่
 กองทุนฟื้นฟูสมรรถภาพที่จำเป็นต่อสุขภาพระดับจังหวัด
• ระดับตำบล ดำเนินการโดยเทศบาลหรือองค์การบริการส่วนตำบล (อบต.)
 ได้แก่ กองทุนหลักประกันสุขภาพในระดับท้องถิ่นหรือพื้นที่ (กองทุนตำบล)
 กองทุนระบบการดูแลระยะยาวด้านสาธารณสุขสำหรับ ผู้สูงอายุที่มี
 ภาวะพึ่งพิง (Long Term Care : LTC)
• กองทุนหลักประกันสุขภาพกรุงเทพมหานคร
 ทั้งนี้ เพื่อให้ อปท. และทุกภาคส่วนมีส่วนร่วมในการขับเคลื่อน
 ระบบสุขภาพในชุมชน
44 เรื่องควรรู้
สิทธิหลักประกันสุขภาพแห่งชาติ

--- Page 46 ---
กองทุน
หลักประกันสุขภาพท้องถิ่น

--- Page 47 ---
10
กองทุนหลักประกันสุขภาพท้องถิ่น
กองทุนหลักประกันสุขภาพท้องถิ่น (กปท.)
ตั้งขึ้นตามประกาศคณะกรรมการหลักประกันสุขภาพแห่งชาติ เรื่อง หลักเกณฑ์เพื่อ
สนับสนุนให้องค์กรปกครองส่วนท้องถิ่นดำเนินงานและบริหารจัดการระบบหลัก
ประกันสุขภาพในระดับท้องถิ่นหรือพื้นที่ พ.ศ. 2561 โดยประกาศใช้บังคับตั้งแต่วันที่
1 ตุลาคม 2561 เป็นต้นไป มีบทบาทสำคัญในการประสานความ
ร่วมมือกับทุกภาคส่วนให้ประชาชนเข้าถึงบริการสาธารณสุข จัดทำแผนสุขภาพ
ชุมชน ส่งเสริมสุขภาพให้มีมาตรการ/กติกาทางสังคม (ธรรมนูญสุขภาพ) พัฒนาการ
บริหารจัดการกองทุนให้มีธรรมาภิบาล “สร้างความเป็นเจ้าของกองทุน” และจัด
กิจกรรมปรับเปลี่ยนพฤติกรรมและสภาพแวดล้อมที่เอื้อกับสุขภาพของคนในชุมชน
แหล่งที่มาของเงินกองทุนหลักประกันสุขภาพ
• เงินที่ได้รับจัดสรรแต่ละปีจากกองทุนหลักประกันสุขภาพแห่งชาติ
• เงินสมทบจากองค์กรปกครองส่วนท้องถิ่น
• รายได้อื่นๆ หรือทรัพย์สินที่ได้รับมาในกิจการของกองทุนหลักประกันสุขภาพ
นอกจากเงินที่ได้รับจัดสรรจากกองทุนหลักประกันสุขภาพแห่งชาติ ตาม
(1) ให้องค์กรปกครองส่วนท้องถิ่น ที่มีความพร้อม ความเหมาะสมแสดงความจำนง
เข้าร่วมและสำนักงานเห็นชอบ รับเงินเพิ่มจากกองทุนหลักประกันสุขภาพแห่งชาติ
ในส่วนค่าบริการสาธารณสุขสำหรับผู้สูงอายุที่มีภาวะพึ่งพิง โดยองค์กรปกครอง
ส่วนท้องถิ่นไม่ต้องสมทบเงิน หรือค่าบริการอื่น
คณะกรรมการบริหารกองทุนหลักประกันสุขภาพในระดับท้องถิ่น ประกอบ
ด้วย ผู้บริหารสูงสุดขององค์กรปกครองส่วนท้องถิ่น ผู้ทรงคุณวุฒิในท้องถิ่น หัวหน้า
หน่วยบริการปฐมภูมิที่จัดบริการสาธารณสุข ผู้แทนภาคประชาชน ฯลฯ โดยให้
สาธารณสุขอำเภอ หัวหน้าหน่วยบริการประจำที่จัดบริการสาธารณสุขในพื้นที่ และ
46 เรื่องควรรู้
สิทธิหลักประกันสุขภาพแห่งชาติ

--- Page 48 ---
ท้องถิ่นอำเภอเป็นที่ปรึกษาคณะกรรมการกองทุน การคัดเลือกกรรมการตาม (4), (5) และ (6) ให้เป็นไปตามหลักเกณฑ์ที่สำนักงานกำหนด
คณะกรรมการกองทุนมีอำนาจหน้าที่ดังต่อไปนี้:
1. พิจารณาอนุมัติแผนการเงินประจำปีของกองทุนหลักประกันสุขภาพ
2. พิจารณาอนุมัติโครงการ หรือกิจกรรม ให้เป็นไปตามวัตถุประสงค์ของกองทุน
3. ออกระเบียบที่จำเป็นเพื่อประสิทธิภาพในการบริหารกองทุน ทั้งนี้ ต้องไม่ขัดกับประกาศ
4. สนับสนุนให้บุคคลในท้องถิ่นเข้าถึงบริการสาธารณสุขทั้งที่บ้าน ในชุมชน หรือหน่วยบริการได้อย่างทั่วถึงและมีประสิทธิภาพ
5. ให้คำแนะนำในการจัดทำข้อมูลและโครงการ หรือกิจกรรมที่เกี่ยวกับ งานสาธารณสุข ของกลุ่มเป้าหมาย แก่หน่วยงาน องค์กรหรือกลุ่มประชาชน และองค์กรปกครองส่วนท้องถิ่น
6. พิจารณาให้ความเห็นชอบรายงานผลการดำเนินงาน รายงานการรับเงิน การจ่ายเงิน และเงินคงเหลือของกองทุนหลักประกันสุขภาพ
แนวทางการสนับสนุนการดำเนินกิจกรรมของกองทุน แบ่งเป็น 5 ประเภท คือ:
(1) เพื่อสนับสนุนและส่งเสริมการจัดบริการสาธารณสุขของหน่วยบริการ สถานบริการ หรือหน่วยงานสาธารณสุข
(2) เพื่อสนับสนุนและส่งเสริมการจัดกระบวนการหรือกิจกรรมสร้างเสริม สุขภาพและการป้องกันโรคขององค์กรหรือกลุ่มประชาชน หรือหน่วยงานอื่น
(3) เพื่อสนับสนุนและส่งเสริมการจัดบริการสาธารณสุขของศูนย์เด็กเล็ก หรือศูนย์ที่ดำเนินกิจกรรมเกี่ยวกับการส่งเสริมสุขภาพเด็กเล็กในชุมชน ศูนย์พัฒนาคุณภาพชีวิตผู้สูงอายุในชุมชน หรือหน่วยงานที่รับผิดชอบ
สิทธิหลักประกันสุขภาพแห่งชาติ 47 เรื่องควรรู้

--- Page 49 ---
  ศูนย์เด็กเล็กหรือศูนย์ที่ดำเนินกิจกรรมเกี่ยวกับการพัฒนาและดูแล
  เด็กเล็กในชุมชน หรือการพัฒนาและฟื้นฟูคุณภาพชีวิตผู้สูงอายุหรือ
  คนพิการในชุมชน
(4) เพื่อสนับสนุนค่าใช้จ่ายในการบริหารหรือพัฒนากองทุนหลักประกัน
  สุขภาพให้มีประสิทธิภาพขององค์กรปกครองส่วนท้องถิ่น ไม่เกิน
  ร้อยละ 15 ของเงินรายรับของกองทุนหลักประกันสุขภาพตามข้อ 7
  วรรคหนึ่งในแต่ละปีงบประมาณนั้น หากองค์กรปกครองส่วนท้องถิ่นใด
  ได้รับเงินเพิ่มตามข้อ 7 วรรคสอง อาจสนับสนุนค่าใช้จ่ายเพิ่มเติมได้อีก
  ไม่เกินร้อยละ 5 กรณีที่มีความจำเป็นต้องใช้จ่ายเพื่อจัดหาครุภัณฑ์
  ที่เกี่ยวข้องโดยตรง ให้สนับสนุนได้ในวงเงินตามความจำเป็น และ
  ครุภัณฑ์ที่จัดหาได้ให้เป็นทรัพย์สินขององค์กรปกครองส่วนท้องถิ่นนั้น
(5) เพื่อสนับสนุนและส่งเสริมกิจกรรมกรณีเกิดโรคระบาดหรือภัยพิบัติ
  ในพื้นที่ในการป้องกันและแก้ไขปัญหาสาธารณสุขได้ตามความจำเป็น
  เหมาะสม และทันต่อสถานการณ์
48 เรื่องควรรู้
สิทธิหลักประกันสุขภาพแห่งชาติ

--- Page 50 ---
หลักประกันสุขภาพผู้สูงอายุ

--- Page 51 ---
11
หลักประกันสุขภาพของผู้สูงอายุ
กองทุนบริการดูแลระยะยาวด้านสาธารณสุขสำหรับผู้สูงอายุที่มีภาวะพึ่งพิง
(Long Term Care : LTC) เป็นการพัฒนาระบบหลักประกันสุขภาพแห่งชาติ
รองรับผู้สูงอายุ โดยมีวัตถุประสงค์เพื่อให้ผู้สูงอายุ 60 ปีขึ้นไป ผู้มีสิทธิหลักประกัน
สุขภาพแห่งชาติ ที่มีภาวะพึ่งพิง (กลุ่มผู้ป่วยติดบ้านติดเตียง) ที่ได้รับการประเมิน
ความสามารถในการดำเนินชีวิตประจำวันตามดัชนีบาเธลเอดีแอล (Barthel ADL
index) เท่ากับหรือน้อยกว่า 11 คะแนน ให้ได้รับบริการด้านสาธารณสุขตาม
ชุดสิทธิประโยชน์ ที่เชื่อมโยงกับบริการทางสังคม
กรณีองค์กรปกครองส่วนท้องถิ่นที่แสดงความจำนงเข้าร่วมกองทุนหลัก
ประกันสุขภาพ จัดบริการสาธารณสุขสำหรับผู้สูงอายุที่มีภาวะพึ่งพิง ให้สนับสนุน
แก่ศูนย์พัฒนาคุณภาพชีวิตผู้สูงอายุในชุมชน หน่วยบริการ หรือสถานบริการ เพื่อ
จัดบริการสาธารณสุขสำหรับผู้สูงอายุที่มีภาวะพึ่งพิง สิทธิหลักประกันสุขภาพแห่ง
ชาติ ตามชุดสิทธิประโยชน์การบริการด้านสาธารณสุขสำหรับผู้สูงอายุที่มีภาวะพึ่ง
พิงที่กำหนดไว้ เพื่อให้ผู้สูงอายุที่มีภาวะพึ่งพิง ได้รับการดูแลด้านสุขภาพอย่างต่อเนื่องระยะยาวที่บ้าน ภายใต้การบริหารจัดการของกองทุนตำบล โดยมีคณะ
อนุกรรมการสนับสนุนการจัดบริการดูแลระยะยาวสำหรับผู้สูงอายุที่มีภาวะพึ่งพิง
ทำหน้าที่ พิจารณาอนุมัติโครงการ แผนการดูแลรายบุคคล รวมถึงค่าใช้จ่ายตาม
แผนการดูแลรายบุคคลสำหรับผู้สูงอายุที่มีภาวะพึ่งพิง ของศูนย์พัฒนาคุณภาพ
ชีวิตผู้สูงอายุในชุมชน หน่วยบริการ หรือสถานบริการ ศูนย์พัฒนาคุณภาพชีวิต
ผู้สูงอายุในชุมชนให้เป็นไปตามหลักเกณฑ์ที่ สปสช.กำหนด
50 เรื่องควรรู้
สิทธิหลักประกันสุขภาพแห่งชาติ

--- Page 52 ---
กองทุนฟื้นฟูสมรรถภาพที่จำเป็นต่อสุขภาพระดับจังหวัด
กองทุนฟื้นฟูสมรรถภาพที่จำเป็นต่อสุขภาพระดับจังหวัด เป็นกองทุนที่ สปสช. สนับสนุนให้องค์การบริหารส่วนจังหวัด (อบจ.) ร่วมจัดตั้งกองทุน โดยร่วมกันสมทบเงินเข้ากองทุน และให้ อบจ.ดำเนินการจัดหาบริการฟื้นฟูสมรรถภาพด้านการแพทย์ อาทิ อุปกรณ์เครื่องช่วยสำหรับคนพิการ รวมค่าซ่อมแซม บริการฝึกการใช้อุปกรณ์เครื่องช่วยคนพิการ บริการฟื้นฟูผู้ป่วยที่หน่วยบริการแบบผู้ป่วยนอก บริการต่อเนื่องที่บ้าน/ในชุมชน บริการฟื้นฟูในชุมชน แก่ผู้มีสิทธิหลักประกันสุขภาพ 4 กลุ่ม ได้แก่
• คนพิการ (รหัสสิทธิย่อย 74)
• ผู้สูงอายุที่จำเป็นต้องได้รับการฟื้นฟูสมรรถภาพด้านการแพทย์
• ผู้ป่วยที่จำเป็นต้องได้รับการฟื้นฟูสมรรถภาพด้านการแพทย์
• ผู้ป่วยติดบ้านติดเตียง (ยกเว้นการจัดบริการฟื้นฟูสมรรถภาพด้านการแพทย์ในชุมชนให้กับผู้สูงอายุที่มีภาวะพึ่งพิงที่ได้รับการดูแลจากกองทุน LTC)
สิทธิหลักประกันสุขภาพแห่งชาติ 51 เรื่องควรรู้

--- Page 53 ---
ระบบสุขภาพชุมชน ทุกคนมีส่วนร่วม
กองทุนตำบล: สร้างหลักประกันสุขภาพทุกกลุ่มวัยในตำบล
พัฒนาศูนย์เด็กเล็ก สร้างเสริมสุขภาพเพื่อป้องกันโรคติดต่อ และจัดให้มีการดูแลผู้สูงอายุในชุมชน ควบคุมโรคเบาหวาน ความดันโลหิตสูง ซึ่งระบาดในพื้นที่ ที่เจ็บป่วย ติดบ้าน ติดเตียง ให้ได้รับการดูแลในกลุ่มเสี่ยง เช่น ผู้สูงอายุ คนอ้วน ฯลฯ อย่างต่อเนื่องในระยะยาวที่บ้านได้
ระบบ LTC: บริการสำหรับผู้สูงอายุที่มีภาวะพึ่งพิง
ประเมินความต้องการ จัดทำแผนด้านสาธารณสุขตามชุดสิทธิประโยชน์ การดูแลรายบุคคลแก่ผู้สูงอายุ 60 ปีขึ้นไป ที่มีสิทธิบัตรทอง (Care Plan: CP) และมีภาวะพึ่งพิง (กลุ่มติดบ้านติดเตียง)
กองทุนฟื้นฟูสมรรถภาพที่จำเป็นต่อสุขภาพระดับจังหวัด สนับสนุนอุปกรณ์, บริการฝึกการใช้อุปกรณ์, บริการฟื้นฟู, บริการต่อเนื่องที่บ้าน/เครื่องช่วยสำหรับการคนพิการ, เครื่องช่วยคนพิการ, ผู้ป่วยที่หน่วยบริการในชุมชน, บริการฟื้นฟู รวมค่าซ่อมแซม แบบผู้ป่วยนอกในชุมชน
52 เรื่องควรรู้
สิทธิหลักประกันสุขภาพแห่งชาติ

--- Page 54 ---

--- Page 55 ---
12
ช่องทางบริการข้อมูล สปสช.
สปสช. พัฒนาช่องทางเพื่อเพิ่มความสะดวกให้กับผู้ที่สนใจต้องการข้อมูลเกี่ยวกับหน้าที่และสิทธิหลักประกันสุขภาพแห่งชาติ ขั้นตอนการใช้บริการ หรือข้อมูลอื่นๆ ที่เกี่ยวข้องในระบบหลักประกันสุขภาพแห่งชาติ สามารถติดต่อและสืบค้นข้อมูลได้ดังนี้
1 บริการทางโทรศัพท์ สายด่วน สปสช. โทร. 1330 มีเจ้าหน้าที่ให้บริการ 24 ชั่วโมง
• บริการตรวจสอบสิทธิหลักประกันสุขภาพ ด้วยระบบอัตโนมัติ
• บริการข้อมูลและให้คำแนะนำเกี่ยวกับการใช้สิทธิหลักประกันสุขภาพแห่งชาติ
• รับเรื่องร้องเรียนและร้องทุกข์
2 บริการข้อมูลทางสื่อสังคมออนไลน์ เพื่อเพิ่มความสะดวกและรวดเร็ว ได้แก่
เว็บไซต์ สปสช. www.nhso.go.th และสามารถสืบค้นข้อมูลเฉพาะเรื่อง เช่น
• ศูนย์ข้อมูลกฎหมาย สปสช. http://law.nhso.go.th/
• ศูนย์บริการสารสนเทศประกันสุขภาพ http://eis.nhso.go.th/
• ข้อมูลกองทุนหลักประกันสุขภาพในระดับท้องถิ่นหรือพื้นที่ http://obt.nhso.go.th/
• รายงานวิจัย/คู่มือ/หนังสือวิชาการด้านหลักประกันสุขภาพ http://library.nhso.go.th/index.html
54 เรื่องควรรู้
สิทธิหลักประกันสุขภาพแห่งชาติ

--- Page 56 ---
บริการข้อมูลสแกน QR Code
สิทธิหลักประกันสุขภาพแห่งชาติ 55 เรื่องควรรู้

--- Page 57 ---
ที่อยู่และการติดต่อ สปสช.เขต 1-13
สำนักงานหลักประกันสุขภาพแห่งชาติ เขต 1 เชียงใหม่
เลขที่ 6 อาคารสำนักงานไปรษณีย์เขต 5 ถ.มหิดล ต.สุเทพ อ.เมือง จ.เชียงใหม่ 50200
โทรศัพท์ 053-285-355 โทรสาร 053-285-364 http://chiangmai.nhso.go.th/
สำนักงานหลักประกันสุขภาพแห่งชาติ เขต 2 พิษณุโลก
เลขที่ 430 หมู่ 6 ต.ท่าทอง อ.เมือง จ.พิษณุโลก 65000
โทรศัพท์ 055-245-111 โทรสาร 055-247-111 http://phitsanulok.nhso.go.th/
สำนักงานหลักประกันสุขภาพแห่งชาติ เขต 3 นครสวรรค์
เลขที่ 1102/226 หมู่ 10 ถ.นครสวรรค์-พิษณุโลก ต.นครสวรรค์ตก อ.เมือง
จ.นครสวรรค์ 60000
โทรศัพท์ 056-371-831 โทรสาร 056-371-831 http://nakhonsawan.nhso.go.th/
สำนักงานหลักประกันสุขภาพแห่งชาติ เขต 4 สระบุรี
เลขที่ 65/3 ซอย 1 ถ.พิชัยรณรงค์สงคราม ต.ปากเพรียว อ.เมือง จ.สระบุรี 18000
โทรศัพท์ 036-213-205 โทรสาร 036-213-263 http://saraburi.nhso.go.th/
สำนักงานหลักประกันสุขภาพแห่งชาติ เขต 5 ราชบุรี
เลขที่ 2 อาคารสำนักงานไปรษณีย์ ชั้น 3
ถ.สมุทรศักดารักษ์ ต.หน้าเมือง อ.เมือง จ.ราชบุรี 70000
โทรศัพท์ 032-332-590 โทรสาร 032-332-593 http://ratchaburi.nhso.go.th/
สำนักงานหลักประกันสุขภาพแห่งชาติ เขต 6 ระยอง
เลขที่ 115 อาคารสตาร์พลาซ่า ชั้น 2 ซ.ศูนย์การค้าสาย 4
ถ.สุขุมวิท ต.เชิงเนิน อ.เมือง จ.ระยอง 21000
โทรศัพท์ 038-864-313-9 โทรสาร 038-864-320 http://rayong.nhso.

--- Page 58 ---
สำนักงานหลักประกันสุขภาพแห่งชาติ เขต 8 อุดรธานี
เลขที่ 21/68 อาคารบริษัททีโอที จำกัด (มหาชน) ถ.วัฒนานุวงศ์ ต.หมากแข้ง
 อ.เมือง จ.อุดรธานี 41000
โทรศัพท์ 042-325-681 โทรสาร 042-325-674 http://udonthani.nhso.go.th/
สำนักงานหลักประกันสุขภาพแห่งชาติ เขต 9 นครราชสีมา
เลขที่ 149 หมู่ 3 บ้านหนองปลิง ถ.ราชสีมา - โชคชัย ต.หนองบัวศาลา
อ.เมือง จ.นครราชสีมา 30000
โทรศัพท์ 044-248-870-4 โทรสาร 044-248-875 http://korat.nhso.go.th/
สำนักงานหลักประกันสุขภาพแห่งชาติ เขต 10 อุบลราชธานี
เลขที่ 145 ที่ทำการไปรษณีย์ ชั้น 3
ถ.ศรีณรงค์ ต.ในเมือง อ. เมือง จ.อุบลราชธานี 34000
โทรศัพท์ 045-240591, 045-240839, 045-240974,
045-241-228, 045-241-231 โทรสาร 045-255-393 http://ubon.nhso.go.th/
สำนักงานหลักประกันสุขภาพแห่งชาติ เขต 11 สุราษฎร์ธานี
เลขที่ 91/1 หมู่ 1 อาคารพีซีทาวเวอร์ ชั้น 10
ถ.กาญจนวิถี ต.บางกุ้ง อ.เมือง จ.สุราษฎร์ธานี 84000
โทรศัพท์ 077-274-811 โทรสาร 077-274-818 http://suratthani.nhso.go.th/
สำนักงานหลักประกันสุขภาพแห่งชาติ เขต 12 สงขลา
เลขที่ 488/88 อาคารสยามนครินทร์ คอมเพล็กซ์ ชั้น 3 ถนนเพชรเกษม
ต.หาดใหญ่ อ.หาดใหญ่ จ.สงขลา 90110
โทรศัพท์ 074-233-888 โทรสาร 074-235-494 http://songkhla.nhso.go.th/
สำนักงานหลักประกันสุขภาพแห่งชาติ เขต 13 กรุงเทพมหานคร
เลขที่

--- Page 59 ---
แผนที่แสดงการจัดพื้นที่ในความรับผิดชอบของ สปสช. เขต 1-13

--- Page 60 ---

--- Page 61 ---
การติดต่อหน่วยงานที่เกี่ยวข้อง
• สิทธิประกันสังคม สายด่วนประกันสังคม 1506 (ให้บริการตลอด 24 ชั่วโมง)
   - ให้บริการข้อมูลสิทธิประกันสังคม
   - ตรวจสอบรายชื่อโรงพยาบาล / ตรวจสอบสิทธิประกันสังคม
   - สืบค้นข้อมูลเพิ่มเติมได้ที่ www.sso.go.th
• สิทธิสวัสดิการการรักษาพยาบาลของข้าราชการ กรมบัญชีกลาง
   สายด่วนกรมบัญชีกลาง (ให้บริการในวันและเวลาราชการ)
   - ให้บริการข้อมูลสิทธิการรักษาพยาบาล และการเบิกจ่ายสิทธิสวัสดิการข้าราชการ
   - ตรวจสอบรายชื่อโรงพยาบาล / ตรวจสอบสิทธิข้าราชการ
   - สืบค้นข้อมูลเพิ่มเติมได้ที่ www.cgd.go.th
• กรณีเจ็บป่วยฉุกเฉิน สายด่วน 1669 (ให้บริการตลอด 24 ชั่วโมง)
   - ให้บริการ / ประสานข้อมูลกรณีขอรับบริการรถกู้ชีพ 1669
   - ประสานให้คำปรึกษากรณีเจ็บป่วยฉุกเฉิน
   - สืบค้นข้อมูลเพิ่มเติมได้ที่ www.niems.go.th
60 เรื่องควรรู้
สิทธิหลักประกันสุขภาพแห่งชาติ

--- Page 62 ---
สิทธิหลักประกันสุขภาพแห่งชาติ 61 เรื่องควรรู้