{
  "id": "results_doc2",
  "content": "--- Page 1 ---\n\n--- Page 2 ---\n\n--- Page 3 ---\nคำนำ\nสุขภาพเป็นปัจจัยพื้นฐานของความเป็นมนุษย์ การมีสุขภาพดีของบุคคล\nมีความสัมพันธ์กับการเข้าถึงบริการสุขภาพที่ครอบคลุมทั้ง 4 มิติ ทั้งการ\nสร้างเสริมสุขภาพ การป้องกันโรค การรักษาพยาบาล และการฟื้นฟูสมรรถภาพ\nที่จำเป็นต่อสุขภาพและการดำรงชีวิต แนวคิดพื้นฐานที่สำคัญของการสร้าง\nหลักประกันสุขภาพถ้วนหน้า คือ การให้สิทธิประชาชนเข้าถึงบริการสุขภาพ\nที่จำเป็นโดยไม่มีอุปสรรคทางการเงิน หลักประกันสุขภาพถ้วนหน้าจึงเป็นเรื่อง\nของการสร้างความมั่นคงด้านสุขภาพให้กับทุกคนให้มีสุขภาพที่ดี ตั้งแต่แรกเกิด\nไปจนถึงตลอดช่วงชีวิต เมื่อเจ็บป่วยจะได้รับการดูแลรักษาพยาบาลที่มีคุณภาพ\nได้มาตรฐาน นำไปสู่การเสริมสร้างศักยภาพทุนมนุษย์ให้มีความพร้อมขับเคลื่อน\nเศรษฐกิจและสังคมโดยรวม\n\n--- Page 4 ---\nเพื่อเป็นการสร้างความเข้าใจต่อระบบหลักประกันสุขภาพถ้วนหน้า และ\nเผยแพร่ความรู้เกี่ยวกับสิทธิของประชาชนคนไทยในระบบหลักประกันสุขภาพ\nแห่งชาติ สำนักงานหลักประกันสุขภาพแห่งชาติ (สปสช.) จึงได้จัดทำหนังสือ\n“เรื่องควรรู้...สิทธิหลักประกันสุขภาพแห่งชาติ” โดยได้รวบรวมข้อมูลความรู้\nพื้นฐานด้านหลักประกันสุขภาพ เพื่อให้เครือข่ายภาคีต่างๆ และผู้สนใจ ใช้เป็น\nคู่มือประกอบการเรียนรู้เรื่องหลักประกันสุขภาพแห่งชาติ และนำความรู้ไป\nถ่ายทอด ตลอดจนสร้างความเข้าใจ ให้กับครอบครัว ชุมชน และสื่อสารสังคม\nนำไปสู่การรับรู้ เข้าใจ เข้าถึงบริการในระบบหลักประกันสุขภาพแห่งชาติของ\nประชาชนคนไทย\nสำนักงานหลักประกันสุขภาพแห่งชาติ (สปสช.)\n\n--- Page 5 ---\nสารบัญ\nคำนำ 2\nหลักการของประกันสุขภาพถ้วนหน้า 5\nสิทธิหลักประกันสุขภาพของคนไทย 11\nรู้จักหน่วยบริการ 16\nการใช้สิทธิหลักประกันสุขภาพแห่งชาติ 25\nเจ็บป่วยอุ่นใจใช้สิทธิบัตรทอง 28\nสิทธิบัตรทองคุ้มครองโรคร้ายค่าใช้จ่ายสูง 32\nสิทธิการขอรับเงินช่วยเหลือเบื้องต้น 36\nกรณีได้รับความเสียหายจากการรักษาพยาบาล\nบริการสร้างเสริมสุขภาพและบริการป้องกันโรค 39\nกองทุนหลักประกันสุขภาพท้องถิ่น 45\nหลักประกันสุขภาพผู้สูงอายุ 49\nสายด่วน สปสช. 1330 53\nที่อยู่ สปสช. เขต 1-13 56\nแผนที่แสดงการจัดพื้นที่ในความรับผิดชอบของ สปสช. เขต 1-13 58\n\n--- Page 6 ---\nหลักการของ\nประกันสุขภาพถ้วนหน้า\n\n--- Page 7 ---\n1\nหลักการของหลักประกันสุขภาพถ้วนหน้า\n(Universal Health Coverage: UHC)\nหลักประกันสุขภาพถ้วนหน้า (Universal Health Coverage: UHC) คือ การให้สิทธิประชาชนเข้าถึงบริการสุขภาพที่จำเป็นโดยไม่มีอุปสรรคทางการเงิน และมีสุขภาพดีถ้วนหน้า การที่ประเทศไทยมี พ.ร.บ.หลักประกันสุขภาพแห่งชาติ พ.ศ. 2545 ถือเป็นจุดเปลี่ยนสำคัญซึ่งทำให้คนไทยมีสิทธิเข้าถึงบริการด้านการแพทย์และสาธารณสุขเพิ่มขึ้น มีการดำเนินงานครอบคลุม 3 มิติ คือ 1) ความครอบคลุมของประชาชน (Covered population) 2) ความครอบคลุมของบริการสุขภาพ (Covered services) และ 3) ความครอบคลุมค่าใช้จ่ายสุขภาพ (Covered costs) ปกป้องการล้มละลายของครัวเรือนจากค่ารักษาพยาบาล ความสำเร็จดังกล่าวส่งผลให้ประเทศไทยได้รับการยอมรับจากองค์การอนามัยโลกให้เป็นต้นแบบการเรียนรู้ด้านหลักประกันสุขภาพถ้วนหน้าของนานาชาติ\nแผนภูมิที่ 1 มิติการขยายความครอบคลุมการสร้างระบบหลักประกันสุขภาพถ้วนหน้า\nลดการร่วมจ่ายและค่าบริการที่ประชาชนจ่ายเอง\nความครอบคลุมค่าใช้จ่าย\nขยายสิทธิประโยชน์ ขยายสิทธิประโยชน์ด้านบริการ กองทุน ด้านบริการสุขภาพ หลักประกันสุขภาพแห่งชาติ\nปัจจุบัน\nความครอบคลุมบริการ\nความครอบคลุมประชาชน\nที่มา: World Health Report 2010, WHO\n6 เรื่องควรรู้\nสิทธิหลักประกันสุขภาพแห่งชาติ\n\n--- Page 8 ---\nจากความสำเร็จของการสร้างหลักประกันสุขภาพถ้วนหน้าของไทย ขับเคลื่อนสู่เวทีโลก ส่งผลให้เกิดการสร้างความตระหนักถึงสิทธิสุขภาพที่เป็นพื้นฐานของการมีสุขภาพดีถ้วนหน้า องค์การสหประชาชาติได้กำหนดให้วันที่ 12 ธันวาคมของทุกปี เป็นวันหลักประกันสุขภาพถ้วนหน้าสากล (Universal Health Coverage Day: UHC Day) เพื่อรณรงค์สร้างความตระหนักสิทธิเข้าถึงบริการสุขภาพของทุกคน และกระตุ้นให้ประเทศสมาชิกทั่วโลกมีการพัฒนาให้บรรลุการมีหลักประกันสุขภาพถ้วนหน้าอย่างมั่นคงและยั่งยืนก่อนปี 2030 (พ.ศ. 2573)\n\nสำหรับประเทศไทย ปัจจุบันคนไทยมีสิทธิเข้าถึงบริการสาธารณสุขครอบคลุมร้อยละ 99.56 ของจำนวนประชากรทั้งประเทศ (ณ กันยายน 2564) โดยรัฐบาลจัดให้มีประกันสุขภาพภาครัฐสำหรับคนไทย 5 ประเภท ดังนี้\n\n1. สิทธิหลักประกันสุขภาพแห่งชาติ (Universal Coverage Scheme, UCS) หรือที่นิยมเรียกกันในชื่อ “สิทธิ 30 บาท หรือสิทธิบัตรทอง” ประชาชนคนไทยที่มีเลขประจำตัวประชาชน 13 หลัก และไม่มีสิทธิประกันสุขภาพจากหน่วยงานรัฐ มีสิทธิลงทะเบียนเลือกหน่วยบริการประจำเพื่อใช้สิทธิหลักประกันสุขภาพแห่งชาติเข้ารับบริการสาธารณสุขได้โดยไม่ต้องจ่ายค่าบริการ โดยมีสำนักงานหลักประกันสุขภาพแห่งชาติ (สปสช.) ทำหน้าที่บริหารกองทุนเพื่อให้คนไทยเข้าถึงบริการด้านการแพทย์และสาธารณสุข ทั้งการสร้างเสริมสุขภาพ การป้องกันโรค การตรวจวินิจฉัยโรค การรักษาพยาบาล และการฟื้นฟูสมรรถภาพที่จำเป็นต่อสุขภาพและการดำรงชีวิต รวมถึงบริการการแพทย์แผนไทยและการแพทย์ทางเลือกตามกฎหมายประกอบโรคศิลปะ\n\n2. สิทธิประกันสังคม โดยสำนักงานประกันสังคม (สปส.) กระทรวงแรงงานและสวัสดิการสังคมทำหน้าที่ดูแลระบบการเบิกจ่ายค่ารักษาพยาบาลให้กับผู้ประกันตนที่ส่งเงินสมทบกองทุนประกันสังคม สามารถเข้ารับบริการรักษาพยาบาลได้ที่โรงพยาบาลที่เลือกลงทะเบียน\n\nสิทธิหลักประกันสุขภาพแห่งชาติ 7 เรื่องควรรู้\n\n--- Page 9 ---\n3\t สิทธิสวัสดิการการรักษาพยาบาลของข้าราชการ โดยมีกรมบัญชีกลาง\nกระทรวงการคลัง ทำหน้าที่ดูแลระบบออกกฎระเบียบและข้อบังคับ\nดูแลสิทธิการรักษาพยาบาลให้กับข้าราชการและบุคคลในครอบครัว\n(บิดา มารดา คู่สมรส และบุตรที่ถูกต้องตามกฎหมาย) เมื่อเจ็บป่วย\nสามารถเข้ารับบริการรักษาพยาบาลได้ที่โรงพยาบาลของรัฐ\n4\t สิทธิสวัสดิการการรักษาพยาบาลของพนักงานส่วนท้องถิ่น โดยมี\nกระทรวงมหาดไทย ทำหน้าที่ดูแลระบบ ออกกฎระเบียบและข้อบังคับ\nเพื่อดูแลสิทธิรักษาพยาบาลให้กับข้าราชการ ข้าราชการการเมือง\nพนักงาน ลูกจ้างประจำขององค์กรปกครองส่วนท้องถิ่น และบุคคล\nในครอบครัว เมื่อเจ็บป่วยสามารถเข้ารับบริการรักษาพยาบาลได้ที่\nโรงพยาบาลของรัฐ\n5\t สิทธิหน่วยงานรัฐอื่นๆ คุ้มครองบริการรักษาพยาบาลให้กับพนักงาน\nหน่วยงานรัฐต่างๆ เช่น รัฐวิสาหกิจ องค์การมหาชน หน่วยงานรัฐที่\nจัดตั้งตาม พ.ร.บ. เฉพาะ ฯลฯ และอาจคุ้มครองถึงบุคคลในครอบครัว\nด้วย ทั้งนี้ขึ้นกับระเบียบของแต่ละหน่วยงาน\n8 เรื่องควรรู้\nสิทธิหลักประกันสุขภาพแห่งชาติ\n\n--- Page 10 ---\nแผนภูมิที่ 1 แสดงความครอบคลุมการมีสิทธิในระบบประกันสุขภาพภาครัฐ\nของประชากรไทย\nร้อยละความครอบคลุมสิทธิในระบบหลักประกันสุขภาพถ้วนหน้า\nปีงบประมาณ 2545 - 2565\nแผนภูมิที่ 2 แสดงสัดส่วนประชากรแยกตามสิทธิ\nที่มา: รายงานการสร้างหลักประกันสุขภาพถ้วนหน้า ประจำปีงบประมาณ 2565\nสิทธิหลักประกันสุขภาพแห่งชาติ 9 เรื่องควรรู้\n\n--- หน้า 11 ---\nแผนภูมิที่ 3 ผลของการมีระบบหลักประกันสุขภาพแห่งชาติ\nร้อยละของครัวเรือนที่ต้องกลายเป็นครัวเรือนยากจนภายหลังจากการจ่ายค่ารักษาพยาบาล\n(Health impoverishment)\nรูปภาพที่ 4 ความพึงพอใจของประชาชน ผู้ให้บริการ และองค์กรภาคี\nต่อระบบหลักประกันสุขภาพแห่งชาติ\n10 เรื่องควรรู้\nสิทธิหลักประกันสุขภาพแห่งชาติ\n\n--- หน้า 12 ---\nสิทธิหลักประกันสุขภาพแห่งชาติ\nของคนไทย\nสิทธิหลักประกันสุขภาพแห่งชาติ 10 เรื่องควรรู้\n\n--- Page 13 ---\n2\nสิทธิหลักประกันสุขภาพแห่งชาติ\nของคนไทย\nพ.ร.บ.หลักประกันสุขภาพแห่งชาติ พ.ศ. 2545 กำหนดให้คนไทยทุกคนมีสิทธิ\nได้รับบริการสาธารณสุขที่มีมาตรฐานและมีประสิทธิภาพ โดยจัดให้มี “กองทุน\nหลักประกันสุขภาพแห่งชาติ” เพื่อเป็นค่าใช้จ่าย สนับสนุนและส่งเสริมการ\nจัดบริการสาธารณสุขของหน่วยบริการ ส่งเสริมให้คนไทยสามารถเข้าถึงบริการ\nสาธารณสุขได้อย่างทั่วถึง และมีประสิทธิภาพ โดยมีสำนักงานหลักประกันสุขภาพ\nแห่งชาติ (สปสช.) ทำหน้าที่บริหารกองทุนให้เป็นไปตามระเบียบที่คณะกรรมการ\nหลักประกันสุขภาพแห่งชาติกำหนด\n“สิทธิหลักประกันสุขภาพแห่งชาติ” หรือ “สิทธิบัตรทอง หรือ สิทธิ 30 บาท”\nเป็นสิทธิตามกฎหมายที่รัฐบาลจัดให้คนไทยทุกคนตั้งแต่แรกเกิด และตลอด\nช่วงชีวิต (ไม่ใช่สิทธิเพื่อการสงเคราะห์เฉพาะกลุ่ม)\nคุณสมบัติของผู้มีสิทธิหลักประกันสุขภาพแห่งชาติ 3 ข้อ\n1. เป็นบุคคลที่มีสัญชาติไทย\n2. มีเลขประจำตัวประชาชน 13 หลัก ของกรมการปกครอง\n กระทรวงมหาดไทย\n3. ไม่มีสิทธิประกันสุขภาพจากหน่วยงานรัฐ (ที่ใช้จ่ายจากเงินงบประมาณ\n ของรัฐ) ได้แก่ สิทธิตามกฎหมายประกันสังคม สิทธิสวัสดิการรักษา\n พยาบาลของข้าราชการ/พนักงานส่วนท้องถิ่น หรือสิทธิสวัสดิการรักษา\n พยาบาลของหน่วยงานรัฐอื่นๆ เช่น รัฐวิสาหกิจ องค์การมหาชน\n ข้าราชการการเมือง\n12 เรื่องควรรู้\nสิทธิหลักประกันสุขภาพแห่งชาติ\n\nใครบ้างมีสิทธิหลักประกันสุขภาพแห่งชาติ?\n• เด็กแรกเกิด ที่ไม่มีสิทธิสวัสดิการการรักษาพยาบาลข้าราชการ\nจากบิดามารดา\n• บุตรข้าราชการที่บรรลุนิติภาวะ (อายุ 20 ปีขึ้นไป หรือสมรส)\nและไม่มีสิทธิประกันสุขภาพจากหน่วยงานรัฐ\n• บุตรข้าราชการคนที่ 4 ขึ้นไป และไม่มีสิทธิประกันสุขภาพ\nจากหน่วยงานรัฐ เช่น สิทธิข้าราชการคุ้มครองบุตรเพียง 3 คน\n• ผู้ประกันตนที่ขาดการส่งเงินสมทบกองทุนประกันสังคม\n(หมดสิทธิประกันสังคม)\n• ข้าราชการที่เกษียณอายุหรือออกจากราชการโดยมิได้รับบำเหน็จ\n• ผู้ประกอบอาชีพอิสระ และไม่ได้เป็นผู้ประกันตน\nกลุ่มคนเหล่านี้มีสิทธิหลักประกันสุขภาพแห่งชาติตามกฎหมาย และสามารถ\nลงทะเบียนเพื่อเลือกหน่วยบริการประจำตัว โดยไม่เสียค่าใช้จ่าย\nคนไทยที่อาศัยอยู่ในต่างประเทศติดต่อกันมากกว่า 2 ปีขึ้นไป (ข้อมูล\nจากสำนักงานตรวจคนเข้าเมือง) หรือผู้ที่ลงทะเบียนเลือกตั้งใน\nต่างประเทศ (ข้อมูลจากสำนักบริหารการทะเบียน กรมการปกครอง)\nจะสามารถใช้สิทธิหลักประกันสุขภาพแห่งชาติต่อเมื่อเดินทาง\nกลับมาอาศัยอยู่ในประเทศไทยแล้ว โดยประชาชนติดต่อแก้ไข\nสถานะบุคคล ณ หน่วยบริการในระบบหลักประกันสุขภาพแห่งชาติ\nที่อยู่ใกล้บ้าน\nสิทธิหลักประกันสุขภาพแห่งชาติ 13 เรื่องควรรู้\n\n--- Page 15 ---\nการตรวจสอบสิทธิหลักประกันสุขภาพแห่งชาติ\nเพื่อความสะดวกในการใช้สิทธิหลักประกันสุขภาพแห่งชาติได้อย่างถูกต้อง\nสามารถตรวจสอบสิทธิของตนเองและบุคคลในครอบครัวได้ 3 วิธี ดังนี้\n1 ติดต่อด้วยตนเอง ในวันเวลาราชการ\n• ต่างจังหวัด ติดต่อหน่วยบริการในระบบหลักประกันสุขภาพแห่งชาติ\n (เช่น โรงพยาบาลส่งเสริมสุขภาพตำบล (รพ.สต.) ศูนย์บริการสาธารณสุข, คลินิกชุมชนอบอุ่น, ศูนย์สุขภาพชุมชนเมือง, โรงพยาบาลของรัฐ) สำนักงานสาธารณสุขจังหวัด, สำนักงานหลักประกันสุขภาพแห่งชาติ เขต 1-12\n• กรุงเทพมหานคร ติดต่อ สำนักงานหลักประกันสุขภาพแห่งชาติ เขต 13 กทม.\n2 ทางโทรศัพท์ สายด่วน สปสช. โทร. 1330\n• ตรวจสอบสิทธิอัตโนมัติ โทร. 1330 กด 2 ตามด้วยเลขประจำตัวประชาชน 13 หลัก กด # กดโทรออก\n• สอบถามเจ้าหน้าที่บริการข้อมูล โทร. 1330 กด 0\nข้อมูลสิทธิหลักประกันสุขภาพแห่งชาติ\nในระบบตรวจสอบสิทธิอัตโนมัติจะปรับปรุงให้เป็นปัจจุบัน\nทุกวันที่ 15 และวันที่ 28 ของทุกเดือน\n14 เรื่องควรรู้\nสิทธิหลักประกันสุขภาพแห่งชาติ\n\n--- Page 16 ---\n3 ผ่านระบบอินเทอร์เน็ต ได้แก่\nเลือกเมนู\n“ตรวจสอบสิทธิ”\nแอด Line Official Account สปสช.\nเลือกเมนู\nตรวจสอบสิทธิตนเอง\nหรือคนในครอบครัว\nติดตั้ง แอปพลิเคชัน สปสช.\nเลือกเมนู\nตรวจสอบสิทธิ\nหลักประกันสุขภาพ\nwww.nhso.go.th\nเข้าเมนูกล่องข้อความ\nFacebook สปสช.\nสิทธิหลักประกันสุขภาพแห่งชาติ 15 เรื่องควรรู้\n\n--- Page 17 ---\nรู้จักหน่วยบริการ\n16 เรื่องควรรู้\nสิทธิหลักประกันสุขภาพแห่งชาติ\n\n--- Page 18 ---\n3\nรู้จักหน่วยบริการ\nสำนักงานหลักประกันสุขภาพแห่งชาติ (สปสช.) มีหน้าที่อะไร ?\nสำนักงานหลักประกันสุขภาพแห่งชาติ (สปสช.) เป็นหน่วยงานของรัฐภายใต้การกำกับดูแลของรัฐมนตรีว่าการกระทรวงสาธารณสุข ทำหน้าที่บริหารกองทุนให้เป็นไปตามระเบียบที่คณะกรรมการหลักประกันสุขภาพแห่งชาติกำหนด\nสปสช. จัดระบบลงทะเบียนให้ประชาชนมีหน่วยบริการประจำตัว และระบบขึ้นทะเบียนหน่วยบริการในระบบหลักประกันสุขภาพแห่งชาติ เพื่อส่งเสริมให้คนไทยเข้าถึงบริการด้านการแพทย์และสาธารณสุข ที่มีคุณภาพมาตรฐานอย่างทั่วถึง ตามหลักเกณฑ์ของคณะกรรมการควบคุมคุณภาพมาตรฐานบริการสาธารณสุข\nหน่วยบริการในระบบหลักประกันสุขภาพแห่งชาติ หมายถึง สถานบริการที่ขึ้นทะเบียนเป็นหน่วยบริการในระบบหลักประกันสุขภาพแห่งชาติ เช่น โรงพยาบาลศูนย์ โรงพยาบาลทั่วไป โรงพยาบาลชุมชน โรงพยาบาลเอกชน โรงพยาบาลสังกัดกรมการปกครองส่วนท้องถิ่น โรงพยาบาลส่งเสริมสุขภาพตำบล (รพ.สต.) หรือที่คุ้นเคยในชื่อสถานีอนามัย คลินิกชุมชนอบอุ่น ศูนย์บริการสาธารณสุข ศูนย์สุขภาพชุมชนเมือง เป็นต้น\n สถานบริการ หมายถึง สถานบริการสาธารณสุขของรัฐ ของเอกชน และของสภากาชาดไทย หน่วยบริการการประกอบโรคศิลปะสาขาต่าง ๆ และสถานบริการสาธารณสุขอื่น ที่คณะกรรมการกำหนดเพิ่มเติม\nสิทธิหลักประกันสุขภาพแห่งชาติ 17 เรื่องควรรู้\n\n“เครือข่ายหน่วยบริการ” หมายถึง หน่วยบริการที่รวมตัวกันและขึ้นทะเบียนเป็นเครือข่ายหน่วยบริการ\n\nหน่วยบริการประจำ หมายถึง หน่วยบริการหรือกลุ่มหน่วยบริการที่ขึ้นทะเบียนเป็นหน่วยบริการประจำ โดยได้รับค่าใช้จ่ายจากกองทุนหลักประกันสุขภาพแห่งชาติ เพื่อบริการสาธารณสุขในลักษณะเหมาจ่ายรายหัว และค่าใช้จ่ายอื่นตามที่คณะกรรมการหลักประกันสุขภาพแห่งชาติกำหนด โดยหน่วยบริการจะต้องมีคุณลักษณะดังนี้\n\n1. ให้บริการด้านเวชกรรมด้วยตนเอง\n2. จัดบริการสาธารณสุขระดับปฐมภูมิที่จำเป็นต่อสุขภาพและการดำรงชีวิตอย่างเป็นองค์รวม ทั้งการสร้างเสริมสุขภาพ การป้องกันโรค การตรวจวินิจฉัยโรค การรักษาพยาบาล และการฟื้นฟูสมรรถภาพ\n3. เป็นหน่วยต้นสังกัดของหน่วยบริการปฐมภูมิ และอาจมีหน่วยบริการปฐมภูมิมากกว่า 1 แห่งเป็นเครือข่าย\n4. มีเครือข่ายหน่วยบริการเพื่อการส่งต่อผู้รับบริการไปรับบริการสาธารณสุขในกรณีที่เกินขีดความสามารถ\n5. ผู้มีสิทธิหลักประกันสุขภาพแห่งชาติ สามารถเลือกลงทะเบียนในหน่วยบริการประจำเพื่อเป็นหน่วยบริการประจำตัวของตนเองที่จะเข้ารับบริการสาธารณสุขโดยไม่เสียค่าใช้จ่ายได้ ตามสิทธิที่กำหนด\n\n--- Page 20 ---\nหน่วยบริการปฐมภูมิ หมายถึง หน่วยบริการที่ขึ้นทะเบียนเป็นหน่วยบริการปฐมภูมิในเครือข่ายของหน่วยบริการประจำ และรับค่าใช้จ่ายเพื่อบริการสาธารณสุขจากหน่วยบริการประจำ หรือค่าใช้จ่ายอื่นตามที่คณะกรรมการหลักประกันสุขภาพแห่งชาติกำหนด โดยมีคุณลักษณะดังนี้\n1. จัดบริการสาธารณสุขระดับปฐมภูมิได้อย่างเป็นองค์รวม ทั้งการสร้างเสริมสุขภาพ การป้องกันโรค การตรวจวินิจฉัยโรค การรักษาพยาบาล และการฟื้นฟูสมรรถภาพ\n2. ผู้มีสิทธิหลักประกันสุขภาพแห่งชาติ สามารถใช้บริการสาธารณสุขในหน่วยบริการปฐมภูมิที่เป็นเครือข่ายของหน่วยบริการประจำที่เลือก (ต้นสังกัดของหน่วยบริการปฐมภูมิ) โดยไม่เสียค่าใช้จ่ายได้ตามสิทธิที่กำหนด\nหน่วยบริการรับส่งต่อ หมายถึง หน่วยบริการที่ขึ้นทะเบียนเป็นหน่วยบริการรับการส่งต่อทั่วไปหรือหน่วยบริการที่รับการส่งต่อเฉพาะด้าน ซึ่งสามารถจัดบริการสาธารณสุขระดับทุติยภูมิ ตติยภูมิ หรือเฉพาะทาง โดยผู้มีสิทธิหลักประกันสุขภาพสามารถใช้บริการสาธารณสุข ณ หน่วยบริการรับส่งต่อได้ เมื่อได้รับการส่งต่อหรือได้รับความเห็นชอบจากหน่วยบริการประจำ หรือตามที่ สปสช.กำหนด ทั้งนี้ หน่วยบริการที่รับส่งต่อมีสิทธิได้รับค่าใช้จ่ายเพื่อบริการสาธารณสุขจากหน่วยบริการประจำหรือจากกองทุน ตามที่คณะกรรมการหลักประกันสุขภาพแห่งชาติกำหนด\nหน่วยบริการร่วมให้บริการ หมายถึง สถานบริการที่จัดบริการสาธารณสุขระดับปฐมภูมิเฉพาะด้านตามเกณฑ์ที่ สปสช.กำหนด และได้ขึ้นทะเบียนเป็นหน่วยบริการร่วมให้บริการ โดยมีข้อตกลงเป็นหนังสือกับหน่วยบริการประจำหรือสำนักงาน ในการให้บริการสาธารณสุขแก่ผู้มีสิทธิ ทั้งนี้ หน่วยบริการร่วมให้บริการมีสิทธิได้รับค่าใช้จ่าย เพื่อบริการสาธารณสุขจากหน่วยบริการประจำหรือจากกองทุน ตามที่คณะกรรมการหลักประกันสุขภาพแห่งชาติกำหนด\nสิทธิหลักประกันสุขภาพแห่งชาติ 19 เรื่องควรรู้\n\n--- หน้า 21 ---\nการลงทะเบียนเลือกหน่วยบริการประจำตัว\nเพื่อให้ประชาชนผู้มีสิทธิหลักประกันสุขภาพแห่งชาติมีหน่วยบริการประจำตัว\n(ข้อมูลเพิ่มเติมหน้า 18) สปสช. จัดระบบลงทะเบียนสิทธิหลักประกันสุขภาพแห่งชาติ\nของประชาชน ดังนี้\n1 การลงทะเบียนรายบุคคล แยกเป็น 2 กรณี\n 1.1 กรณีการยื่นแบบคำร้องด้วยตนเองของผู้มีสิทธิที่ยังไม่ได้รับการลงทะเบียน (สิทธิว่าง) และผู้มีสิทธิขอเปลี่ยนหน่วยบริการประจำตัว\n 1.2 กรณีหน่วยบริการลงทะเบียนให้ผู้มีสิทธิเข้ารับการรักษาพยาบาล\n    ครั้งแรก\n    หมายเหตุ: บุคคลที่มีสิทธิยื่นคำขอลงทะเบียนเลือกหน่วยบริการประจำตัว ต้องมี\n    อายุ 15 ปีบริบูรณ์ขึ้นไป กรณีอายุต่ำกว่า 15 ปีบริบูรณ์ จะต้องได้รับความยินยอม\n    จากผู้ปกครอง\n2 การลงทะเบียนแทนผู้มีสิทธิ ตามมติคณะกรรมการหลักประกันสุขภาพ\n    แห่งชาติ ได้แก่\n    • กรณีเด็กแรกเกิด 0-5 ปี\n    • กรณีบุคคลสิ้นสุดสิทธิสวัสดิการรักษาพยาบาลข้าราชการ / รัฐวิสาหกิจ\n      หรือสิ้นสุดสิทธิประกันสังคม หรือสิ้นสุดสิทธิประกันสุขภาพอื่นที่รัฐ\n      จัดให้\n    • กรณีหน่วยบริการประจำตัวที่บุคคลได้ลงทะเบียนไว้แล้วถอนตัว หรือ\n      พ้นจากการเป็นหน่วยบริการประจำตัว\n    • กรณีเปลี่ยนหน่วยบริการประจำตัวสำหรับนักศึกษาที่สำเร็จการศึกษาแล้ว\n      แต่ยังไม่ได้เปลี่ยนหน่วยบริการประจำตัวกลับไปยังภูมิลำเนา / ผู้พำนัก\n      ในราชทัณฑ์ที่พ้นโทษ (ผู้พ้นโทษต้องขังในเรือนจำ) / ทหารเกณฑ์\n      ที่ปลดประจำการ\n20 เรื่องควรรู้\nสิทธิหลักประกันสุขภาพแห่งชาติ\n\n• กรณีบุคคลเข้ารับบริการสาธารณสุขเป็นครั้งแรก และยังไม่ลงทะเบียน\n  เลือกหน่วยบริการประจำ (ฐานข้อมูลในระบบตรวจสอบสิทธิของ\n  สปสช. ไม่แสดงข้อมูลชื่อหน่วยบริการประจำ)\n\t หมายเหตุ: บุคคลที่ลงทะเบียนแทน สามารถยื่นคำร้องพร้อมเอกสารลงทะเบียน\n ขอเปลี่ยนหน่วยบริการประจำได้ โดยติดต่อสถานที่รับลงทะเบียน\n3 การลงทะเบียนสิทธิคนพิการ ในระบบหลักประกันสุขภาพแห่งชาติ\n\t คนพิการผู้ใช้สิทธิหลักประกันสุขภาพแห่งชาติที่ยังไม่ได้ลงทะเบียน\n สิทธิคนพิการในระบบหลักประกันสุขภาพแห่งชาติ (ท.74) ต้องนำใบ\n รับรองความพิการจากแพทย์ หรือแสดงบัตรคนพิการ ตาม พ.ร.บ.\n ส่งเสริมและพัฒนาคุณภาพชีวิตคนพิการแห่งชาติ พ.ศ. 2550 ลงทะเบียน\n ณ สถานที่รับลงทะเบียน เพื่อรับสิทธิฟื้นฟูสมรรถภาพ\nผู้มีสิทธิหลักประกันสุขภาพแห่งชาติเปลี่ยนหน่วยบริการประจำได้\nไม่เกิน 4 ครั้งต่อปี\nผู้มีสิทธิที่ได้รับการลงทะเบียนและมีหน่วยบริการประจำแล้ว ประสงค์จะขอ\nเปลี่ยนหน่วยบริการประจำ สามารถยื่นคำร้องขอลงทะเบียนเปลี่ยนหน่วยบริการ\nประจำ ณ หน่วยรับคำร้องลงทะเบียน หรือหน่วยรับลงทะเบียน ตามระบบการ\nลงทะเบียนผู้มีสิทธิหลักประกันสุขภาพแห่งชาติ โดยขอเปลี่ยนหน่วยบริการประจำ\nได้ไม่เกิน 4 ครั้งต่อปีงบประมาณ\n** ทั้งนี้ ไม่ควรเปลี่ยนหน่วยบริการระหว่างรับบริการรักษาผู้ป่วยใน (Admit)\nโดยให้หน่วยบริการยึดถือสิทธิ ณ วันที่เข้ารับบริการจนสิ้นสุดการรักษาในหน่วย\nบริการ (Discharge) ครั้งนั้น\nสิทธิหลักประกันสุขภาพแห่งชาติ 21 เรื่องควรรู้\n\n--- Page 23 ---\nการนับจำนวนครั้งของการเปลี่ยนหน่วยบริการประจำ (4 ครั้งต่อปีงบประมาณ)\nไม่นับรวมครั้งแรกของการลงทะเบียนเลือกหน่วยบริการประจำ เช่น\n• การลงทะเบียนแทนตามมติคณะกรรมการหลักประกันสุขภาพแห่งชาติ\n• การลงทะเบียนเปลี่ยนหน่วยบริการประจำอันเนื่องมาจากการจัดแบ่งพื้นที่\nเพื่อดูแลประชากรใหม่ ตามมติของคณะอนุกรรมการหลักประกันสุขภาพ\nแห่งชาติระดับเขต (อปสข.)\n• การลงทะเบียนเปลี่ยนหน่วยบริการประจำอันเนื่องมาจากมีหน่วยบริการ\nเข้าใหม่ หรือหน่วยบริการลาออกจากโครงการ\n• การลงทะเบียนเปลี่ยนหน่วยบริการประจำตามโครงการโรงพยาบาล\nลดความแออัด\n• การลงทะเบียนเปลี่ยนหน่วยบริการประจำครั้งแรกในกรณีที่หน่วยบริการ\nประจำที่สำนักงานหลักประกันสุขภาพแห่งชาติลงทะเบียนแทนตามมติ\nคณะอนุกรรมการหลักประกันสุขภาพแห่งชาติไม่ตรงตามที่พักอาศัยอยู่จริง\nเอกสารลงทะเบียน\nเอกสารสำหรับแสดงการลงทะเบียน\n1) บัตรประจำตัวประชาชน (ตัวจริง) หรือบัตรหรือเอกสารอื่นใดที่ทางราชการ\nออกให้ ซึ่งมีเลขประจำตัวประชาชน หรือ แสดงสูติบัตร (ใบเกิด) (กรณีเด็ก\nอายุต่ำกว่า 15 ปี ที่ไม่มีบัตรประจำตัวประชาชน) พร้อมแสดงบัตรประจำตัว\nประชาชนของผู้ปกครอง\n2) กรณีไม่มีบัตรประจำตัวประชาชน แสดงใบคัดสำเนาทะเบียนบ้าน ทร.14/1\nหรือ แสดงใบคัดทะเบียนประวัติบุคคล ทร.12\n22 เรื่องควรรู้\nสิทธิหลักประกันสุขภาพแห่งชาติ\n\n--- Page 24 ---\n3) หนังสือรับรองการพักอาศัย (กรณีลงทะเบียนไม่ตรงตามที่อยู่หน้าบัตรประจำตัวประชาชน) แสดงหลักฐานอย่างใดอย่างหนึ่ง (1) หนังสือรับรองของเจ้าบ้าน (2) หนังสือรับรองของผู้นำชุมชน (3) หนังสือรับรองผู้ว่าจ้างหรือนายจ้าง (4) เอกสารหรือหลักฐานอื่น เช่น ใบเสร็จค่าสาธารณูปโภค ใบเสร็จรับเงินค่าเช่าที่พัก สัญญาเช่าที่พัก ฯลฯ ที่แสดงว่าตนเองนั้นอาศัยอยู่จริง\n4) แบบคำร้องขอลงทะเบียน (ขอได้ ณ จุดรับลงทะเบียน)\nกรณีมอบให้ผู้อื่นลงทะเบียนแทน ต้องเพิ่มหนังสือมอบอำนาจ และสำเนาบัตรประจำตัวประชาชนของผู้รับมอบอำนาจด้วย\n(***กรณีเด็กอายุต่ำกว่า 15 ปีบริบูรณ์ จะต้องได้รับความยินยอมจากผู้ปกครอง)\nสถานที่ลงทะเบียน\n• ต่างจังหวัด ติดต่อในวันเวลาราชการ ได้ที่\n - หน่วยบริการในระบบหลักประกันสุขภาพแห่งชาติ เช่น โรงพยาบาลส่งเสริมสุขภาพตำบล (รพ.สต.) ศูนย์บริการสาธารณสุข คลินิกชุมชนอบอุ่น ศูนย์สุขภาพชุมชนเมือง โรงพยาบาลของรัฐ\n - สำนักงานหลักประกันสุขภาพแห่งชาติ เขต 1-12\n• กรุงเทพมหานคร\n - สำนักงานหลักประกันสุขภาพแห่งชาติ เขต 13 กทม. ในวันเวลาราชการ\n - สำนักงานหลักประกันสุขภาพแห่งชาติ ชั้น 2 อาคารบี (ทิศตะวันตก) ศูนย์ราชการเฉลิมพระเกียรติฯ ถนนแจ้งวัฒนะ กรุงเทพมหานคร ในวันเวลาราชการ\nสิทธิหลักประกันสุขภาพแห่งชาติ 23 เรื่องควรรู้\n\n--- Page 25 ---\n24 เรื่องควรรู้\nสิทธิหลักประกันสุขภาพแห่งชาติ\n\n--- Page 26 ---\nการใช้สิทธิ\nหลักประกันสุขภาพแห่งชาติ\nสิทธิหลักประกันสุขภาพแห่งชาติ 25 เรื่องควรรู้\n\n--- Page 27 ---\n4\nการใช้สิทธิหลักประกันสุขภาพแห่งชาติ\nผู้ใช้สิทธิหลักประกันสุขภาพแห่งชาติสามารถเข้ารับบริการสาธารณสุข ดังนี้\nกรณีทั่วไป\nติดต่อรับบริการที่หน่วยบริการปฐมภูมิ/หน่วยบริการประจำตามสิทธิของผู้มีสิทธิหลักประกันสุขภาพแห่งชาติ แจ้งความจำนงใช้สิทธิหลักประกันสุขภาพแห่งชาติก่อนรับบริการ และแสดงบัตรประจำตัวประชาชนหรือบัตรหรือเอกสารอื่นใดที่ทางราชการออกให้ ซึ่งมีเลขประจำตัวประชาชนและรูปถ่าย หรือแสดงสูติบัตร (ใบเกิด) (กรณีเด็กอายุต่ำกว่า 15 ปี ที่ไม่มีบัตรประจำตัวประชาชน) พร้อมแสดงบัตรประจำตัวประชาชนของผู้ปกครอง\nสำหรับผู้ลงทะเบียนสิทธิคนพิการในระบบหลักประกันสุขภาพแห่งชาติ สามารถรับบริการสาธารณสุขได้ที่หน่วยบริการของรัฐที่ขึ้นทะเบียนในระบบหลักประกันสุขภาพแห่งชาติได้ทุกแห่ง\nกรณีอุบัติเหตุ หรือ เจ็บป่วยฉุกเฉิน\nถ้าผู้มีสิทธิหลักประกันสุขภาพแห่งชาติเกิดอุบัติเหตุหรือภาวะเจ็บป่วยฉุกเฉินอยู่ไกลจากหน่วยบริการประจำตามสิทธิ สามารถใช้สิทธิเข้ารับบริการได้ที่หน่วยบริการในระบบหลักประกันสุขภาพแห่งชาติที่อยู่ใกล้ที่สุด ได้ตามความจำเป็น โดยไม่จำกัดจำนวนครั้ง\n26 เรื่องควรรู้\nสิทธิหลักประกันสุขภาพแห่งชาติ\n\n--- Page 28 ---\nกรณีเจ็บป่วยฉุกเฉินวิกฤตถึงแก่ชีวิต\nผู้เจ็บป่วยฉุกเฉินวิกฤตถึงแก่ชีวิต จำเป็นต้องได้รับการรักษาอย่างทันท่วงที\nเพื่อการรอดชีวิต เมื่อผู้ป่วยมีอาการเจ็บป่วยฉุกเฉินวิกฤตถึงแก่ชีวิต สามารถ\nเข้ารักษาพยาบาลในโรงพยาบาลที่ใกล้ที่สุด โดยใช้บัตรประจำตัวประชาชน\nเพื่อแสดงตนในการเข้ารับบริการ จะได้รับการรักษาจนอาการพ้นวิกฤต\nจากนั้นโรงพยาบาลที่ให้การรักษาจะส่งตัวผู้ป่วยกลับไปยังหน่วยบริการประจำ\nหรือหน่วยบริการในระบบหลักประกันสุขภาพแห่งชาติ ที่พร้อมให้การรักษาต่อไป\nผู้ป่วยเจ็บป่วยฉุกเฉินวิกฤตถึงแก่ชีวิต หมายถึง ผู้ป่วยหรือผู้ที่ได้รับบาดเจ็บ\nซึ่งมีอาการบ่งชี้ว่าจะเป็นอาการที่คุกคามต่อการทำงานของอวัยวะสำคัญ ได้แก่\nหัวใจ สมอง การหายใจ ต้องได้รับการรักษาและดูแลติดตามอย่างใกล้ชิด\nเพราะอาจทำให้เสียชีวิตได้รวดเร็ว ยกตัวอย่างเช่น หัวใจหยุดเต้น / หอบรุนแรง /\nมีอาการเขียวคล้ำ / หมดสติไม่รู้สึกตัว / สิ่งแปลกปลอมอุดกั้นหลอดลม / มีอาการ\nวิกฤตจากอุบัติเหตุ / มีเลือดออกมากห้ามไม่หยุด / ภาวะขาดน้ำอย่างรุนแรง /\nแขน ขา อ่อนแรง ปากเบี้ยว พูดลำบาก / ชัก / มีอาการวิกฤตจากไข้สูง เป็นต้น\nเจ็บป่วยฉุกเฉิน\n1669 ติดต่อได้ที่ โทร.\nสิทธิหลักประกันสุขภาพแห่งชาติ 27 เรื่องควรรู้\n\n--- Page 29 ---\nเจ็บป่วยอุ่นใจใช้\nสิทธิบัตรทอง\n28 เรื่องควรรู้\nสิทธิหลักประกันสุขภาพแห่งชาติ\n\n--- Page 30 ---\n5\nเจ็บป่วยอุ่นใจใช้สิทธิบัตรทอง\nบริการที่คุ้มครองครอบคลุมบริการที่จำเป็นต่อสุขภาพและการดำรงชีวิต ดังนี้\n1. บริการสร้างเสริมสุขภาพและป้องกันโรค\n2. การตรวจวินิจฉัยโรค การบำบัดรักษา และการบริการทางการแพทย์\n3. การตรวจรับฝากครรภ์ การทำคลอด และการบริบาลทารกแรกเกิด\n4. ค่า ยา เวชภัณฑ์ อวัยวะเทียม และอุปกรณ์ทางการแพทย์\n5. ค่าอาหารและค่าห้องสามัญระหว่างพักรักษาตัวในหน่วยบริการ\n6. ค่ารถพยาบาล หรือค่าพาหนะรับส่งผู้ป่วยและผู้ทุพพลภาพ\n7. การฟื้นฟูสมรรถภาพร่างกายและจิตใจ\n8. บริการแพทย์แผนไทยและการแพทย์ทางเลือกตามกฎหมายว่าด้วยการประกอบโรคศิลปะ\n9. การบำบัดรักษาและฟื้นฟูผู้ติดยาและสารเสพติด ยกเว้นการดำเนินการตามกฎหมายว่าด้วยยาเสพติด ที่มีกำหนดเกี่ยวกับการให้บริการบำบัดรักษาและฟื้นฟูผู้ติดยาเสพติด\n10. การบริการสาธารณสุขที่เกี่ยวกับอุบัติเหตุการประสบภัยจากรถ ยกเว้นการดำเนินการตามกฎหมายว่าด้วยการคุ้มครองผู้ประสบภัยจากรถ\n11. บริการสาธารณสุขอื่นที่จำเป็นต่อสุขภาพและการดำรงชีวิตตามที่คณะกรรมการหลักประกันสุขภาพแห่งชาติกำหนดเพิ่มเติม\nคุ้มครองค่าใช้จ่ายตามการวินิจฉัยทางการแพทย์และประกาศของคณะกรรมการหลักประกันสุขภาพแห่งชาติ\nสิทธิหลักประกันสุขภาพแห่งชาติ 29 เรื่องควรรู้\n\n--- Page 31 ---\nแม่ท้องสบายใจ ใช้สิทธิบัตรทอง\nคลอดบุตรไม่จำกัดจำนวนครั้ง\nทั้งนี้ คณะกรรมการหลักประกันสุขภาพแห่งชาติกำหนดให้ผู้ใช้สิทธิ\nหลักประกันสุขภาพแห่งชาติจ่ายค่าบริการเมื่อรับบริการรักษาพยาบาลและ\nได้รับยาครั้งละ 30 บาท ให้แก่หน่วยบริการในระบบหลักประกันสุขภาพแห่งชาติ\nตั้งแต่ระดับโรงพยาบาลชุมชนขึ้นไป (สถานพยาบาลที่มีเตียงนอนตั้งแต่ 10 เตียง\nขึ้นไป) โดยยกเว้นบุคคล 21 กลุ่มตามประกาศกระทรวงสาธารณสุข และผู้ที่มี\nความประสงค์ไม่จ่ายค่าบริการ 30 บาท สามารถแจ้งความจำนงไม่จ่ายค่าบริการ\nได้ที่หน่วยบริการ\n30 เรื่องควรรู้\nสิทธิหลักประกันสุขภาพแห่งชาติ\n\n--- Page 32 ---\nบริการที่ไม่อยู่ในความคุ้มครอง\nข้อ 1 เพื่อความสวยงามโดยไม่มีข้อบ่งชี้ทางการแพทย์\nข้อ 2 การตรวจวินิจฉัยและการรักษาที่เกินความจำเป็นจากข้อบ่งชี้ทางการแพทย์\nข้อ 3 การรักษาที่อยู่ระหว่างการค้นคว้าทดลอง\nข้อ 4 การปลูกถ่ายอวัยวะ และการบริการทางการแพทย์อื่น ๆ ที่ยังไม่มีในประกาศ\nคณะกรรมการหลักประกันสุขภาพแห่งชาติ\nสอบถามข้อมูลเพิ่มเติม\nติดต่อสายด่วน สปสช. โทร\n1330\nสิทธิหลักประกันสุขภาพแห่งชาติ 31 เรื่องควรรู้\n\n--- Page 33 ---\nสิทธิบัตรทอง\nคุ้มครองโรคร้ายค่าใช้จ่ายสูง\n32 เรื่องควรรู้\nสิทธิหลักประกันสุขภาพแห่งชาติ\n\n--- Page 34 ---\n6\nสิทธิบัตรทองคุ้มครอง\nโรคร้าย ค่าใช้จ่ายสูง\nสิทธิหลักประกันสุขภาพแห่งชาติ (สิทธิบัตรทอง) ช่วยลดภาระค่าใช้จ่ายด้านสุขภาพ และไม่ต้องล้มละลายจากค่ารักษาพยาบาลโรคเรื้อรัง โรคที่มีค่าใช้จ่ายสูง\nตัวอย่างเช่น\nบริการดูแลรักษาพยาบาล โรคมะเร็ง\n• การตรวจคัดกรองและวินิจฉัยโรคมะเร็ง ตามที่แพทย์สั่ง\n• การรักษาอาการทั่วไปและการรักษาเฉพาะทาง เช่น การผ่าตัด การฉายแสง การให้ยาเคมีบำบัด\n• การดูแลแบบประคับประคองที่บ้าน (Palliative care)\n• วัคซีนไข้หวัดใหญ่ตามฤดูกาล (เฉพาะผู้ป่วยมะเร็งที่ได้รับการรักษาด้วยเคมีบำบัด)\nบริการดูแลรักษาพยาบาล กรณีผู้ติดเชื้อเอชไอวีและผู้ป่วยเอดส์\n• ผู้ที่มีพฤติกรรมเสี่ยงและต้องการทราบสถานะการติดเชื้อเอชไอวี สามารถขอรับบริการให้คำปรึกษาและตรวจเลือดหาการติดเชื้อเอชไอวี โดยไม่เสียค่าใช้จ่ายได้ที่หน่วยบริการในระบบหลักประกันสุขภาพแห่งชาติ\n• ผู้ที่ตรวจเลือดพบการติดเชื้อเอชไอวี จะได้รับการประเมินเพื่อเริ่มการรักษาด้วยยาต้านไวรัสและติดตามการรักษา รวมถึงการให้ยารักษาภาวะไขมันในเลือดสูง การตรวจคัดกรอง และตรวจยืนยันหาการติดเชื้อไวรัสตับอักเสบซี และการตรวจคัดกรองวัณโรค ตามข้อบ่งชี้ทางการแพทย์\n• ผู้ใช้สิทธิหลักประกันสุขภาพแห่งชาติ ควรรับบริการกับหน่วยบริการประจำตามสิทธิเพื่อความสะดวก แต่หากมีความจำเป็นก็สามารถรับบริการกับหน่วยบริการอื่น ในระบบหลักประกันสุขภาพแห่งชาติ ที่ไม่ใช่หน่วยบริการประจำตามสิทธิได้\nสิทธิหลักประกันสุขภาพแห่งชาติ 33 เรื่องควรรู้\n\n--- Page 35 ---\nบริการทดแทนไตสำหรับผู้ป่วยไตวายเรื้อรังระยะสุดท้าย\nขั้นตอนการเข้ารับบริการ ผู้ป่วยไตวายเรื้อรังระยะสุดท้ายสามารถใช้สิทธิหลักประกันสุขภาพแห่งชาติที่หน่วยบริการตามสิทธิ หน่วยบริการจะลงทะเบียนและให้บริการทดแทนไตที่เหมาะสมสำหรับผู้ป่วยในแต่ละราย โดยเป็นไปตามเกณฑ์มาตรฐานของสมาคมโรคไตแห่งประเทศไทย ได้แก่\n1. การล้างไตผ่านทางช่องท้องอย่างต่อเนื่อง\n2. การฟอกเลือดด้วยเครื่องไตเทียม\n3. การผ่าตัดปลูกถ่ายไต\nกรณีการขอรับบริการฟอกเลือดด้วยเครื่องไตเทียมจะต้องได้รับการพิจารณาจากคณะกรรมการฯ ระดับเขต\nสำหรับ การล้างไตผ่านทางช่องท้องอย่างต่อเนื่อง สปสช. ได้จัดบริการส่งน้ำยา ล้างไตให้ผู้ป่วยถึงบ้านโดยไม่มีค่าใช้จ่าย เพื่อให้เข้าถึงบริการทดแทนไตได้ง่ายขึ้น ลดภาระค่าใช้จ่ายในการเดินทาง และได้รับบริการอย่างต่อเนื่องซึ่งจะส่งผลถึงคุณภาพชีวิตที่ดีขึ้นของผู้ป่วย\nบริการกรณีเฉพาะ\nบริการกรณีเฉพาะเป็นการบริการรักษาพยาบาลที่จำเป็นต้องบริหารจัดการเป็นกรณีเฉพาะในหน่วยบริการที่ร่วมโครงการ เพื่อปกป้องการได้รับบริการนอกเครือข่ายกรณีจำเป็น รวมไปถึงกรณีที่ต้องบริหารจัดการแบบเฉพาะโรค เช่น\n• การให้สารเมทาโดนระยะยาว เพื่อการบำบัดรักษาผู้ป่วยติดสารเสพติดในกลุ่มฝิ่นและอนุพันธ์ของฝิ่น (เช่น เฮโรอีน) ที่สมัครใจ\n• การให้ยาละลายลิ่มเลือดเพื่อการรักษาเร่งด่วนสำหรับผู้ป่วยโรคหลอดเลือดสมองตีบหรืออุดตัน และผู้ป่วยโรคกล้ามเนื้อหัวใจขาดเลือดชนิดเฉียบพลันชนิดที่มีการยกขึ้นของคลื่นไฟฟ้าหัวใจส่วน ST\n• การสวนหัวใจ การผ่าตัดหัวใจ\n• การปลูกถ่ายเซลล์ต้นกำเนิดเม็ดโลหิต\n34 เรื่องควรรู้\nสิทธิหลักประกันสุขภาพแห่งชาติ\n\n• การผ่าตัดรักษาข้อเข่าเสื่อม การผ่าตัดเปลี่ยนกระจกตา การผ่าตัดเปลี่ยนหัวใจ\n• การปลูกถ่ายตับในเด็ก (อายุไม่เกิน 18 ปี) ที่เป็นโรคท่อน้ำดีตีบตันแต่กำเนิด\n• การรักษาเฉพาะโรคที่เกิดจากการดำน้ำ (Decompression sickness)\nสอบถามข้อมูลเพิ่มเติม\nติดต่อสายด่วน สปสช.\nโทร. 1330\nคุ้มครองค่าใช้จ่ายตามการวินิจฉัยทางการแพทย์และประกาศของคณะกรรมการหลักประกันสุขภาพแห่งชาติ\nสิทธิหลักประกันสุขภาพแห่งชาติ 35 เรื่องควรรู้\n\n--- Page 37 ---\nสิทธิการขอรับ\nเงินช่วยเหลือเบื้องต้น\nกรณีได้รับความเสียหายจากการรักษาพยาบาล\n36 เรื่องควรรู้\nสิทธิหลักประกันสุขภาพแห่งชาติ\n\n--- Page 38 ---\n7\nสิทธิการขอรับเงินช่วยเหลือเบื้องต้น\nกรณีได้รับความเสียหายจากการรักษาพยาบาล\nผู้ใช้สิทธิหลักประกันสุขภาพแห่งชาติที่ได้รับความเสียหายจากการรักษาพยาบาลของหน่วยบริการ ซึ่งไม่ใช่ภาวะแทรกซ้อนของโรคหรือเหตุแทรกซ้อนของโรค มีสิทธิได้รับเงินช่วยเหลือเบื้องต้น กรณีได้รับความเสียหายจากการรักษาพยาบาล ตามมาตรา 41 พ.ร.บ.หลักประกันสุขภาพแห่งชาติ พ.ศ. 2545 โดยผู้ที่ได้รับความเสียหาย หรือทายาท หรือผู้ดูแล หรือหน่วยบริการที่ให้บริการ ต้องยื่นคำร้องภายใน 2 ปี นับตั้งแต่วันที่ทราบความเสียหาย\nการเขียนคำร้องต้องมีสาระสำคัญ ดังนี้\n1. ชื่อผู้รับบริการที่ได้รับความเสียหาย\n2. ความเสียหายที่เกิดขึ้นจากการรักษาพยาบาล\n3. ชื่อของหน่วยบริการที่ให้การรักษาพยาบาล\n4. วันที่เข้ารับการรักษาพยาบาล และวันที่ทราบถึงความเสียหายที่เกิดขึ้น\n5. สถานที่ที่สามารถติดต่อผู้รับบริการที่ได้รับความเสียหายได้โดยสะดวก\n6. ระบุภาระที่ผู้รับบริการจะต้องรับผิดชอบ\nหลักฐานประกอบคำร้องของผู้ได้รับความเสียหาย ได้แก่ สำเนาบัตรประจำตัวประชาชน หรือสูติบัตร หนังสือมอบอำนาจ (กรณีมีการมอบอำนาจ) เอกสารหรือหลักฐานที่แสดงรายละเอียดข้อมูลที่อาจเป็นประโยชน์ประกอบการพิจารณา\nสิทธิหลักประกันสุขภาพแห่งชาติ เรื่องควรรู้\n\n--- Page 39 ---\nสถานที่ยื่นคำร้อง\n• หน่วยบริการในระบบหลักประกันสุขภาพแห่งชาติ\n• สำนักงานสาธารณสุขจังหวัด (ในจังหวัดที่เกิดเหตุ) หรือสำนักงานหลักประกันสุขภาพแห่งชาติ เขต 1-13\n• หน่วยรับเรื่องร้องเรียนอื่นที่เป็นอิสระจากผู้ถูกร้องเรียน ตามมาตรา 50 (5) “ศูนย์สิทธิบัตรทอง”\n• สำนักงานหลักประกันสุขภาพแห่งชาติ ชั้น 2 อาคารบี (ทิศตะวันตก) ศูนย์ราชการเฉลิมพระเกียรติฯ ถนนแจ้งวัฒนะ กรุงเทพมหานคร\n• สอบถามเพิ่มเติมที่ “สายด่วน สปสช. โทร. 1330”\n1330\nสายด่วน สปสช.\nรับเรื่องร้องทุกข์ ร้องเรียน\nให้คำแนะนำเกี่ยวกับเรื่องการใช้\nสิทธิหลักประกันสุขภาพแห่งชาติ\n(สิทธิบัตรทอง)\n38 เรื่องควรรู้\nสิทธิหลักประกันสุขภาพแห่งชาติ\n\n--- Page 40 ---\nบริการสร้างเสริมสุขภาพ\nและป้องกันโรค\nสิทธิหลักประกันสุขภาพแห่งชาติ 39 เรื่องควรรู้\n\n--- Page 41 ---\n8\nบริการสร้างเสริมสุขภาพและป้องกันโรค\nบริการสร้างเสริมสุขภาพและป้องกันโรคในระบบหลักประกันสุขภาพแห่งชาติเป็นบริการที่ผู้มีสิทธิทุกท่านจะได้รับ\nขอบเขตของบริการสร้างเสริมสุขภาพและบริการป้องกันโรคมีดังนี้\n1. การตรวจคัดกรองเพื่อค้นหาภาวะเสี่ยงต่อการเสียสุขภาพ เป็นบริการตรวจสุขภาพในบุคคลที่ปกติหรือยังไม่มีอาการหรืออาการแสดงของโรคนั้นๆ ด้วยวิธีเช่น ใช้แบบประเมิน/แบบทดสอบ การตรวจวัดร่างกาย การตรวจพัฒนาการ การตรวจเลือด ปัสสาวะและเซลล์เนื้อเยื่อ ฯลฯ เพื่อค้นหาภาวะหรือปัจจัยเสี่ยงที่จะทำให้เกิดโรค และดำเนินการป้องกันแก้ไข ความถี่ของการตรวจอาจเป็นประจำทุกปี/3 ปี/5 ปี แล้วแต่กรณี เช่น การตรวจเลือดคัดกรองภาวะซีด ซิฟิลิส เอชไอวี ธาลัสซีเมีย และดาวน์ในหญิงตั้งครรภ์ การตรวจวัดสายตาเด็ก การตรวจเลือดคัดกรองเบาหวาน การตรวจวัดความดันโลหิตสูง การตรวจมะเร็งปากมดลูก\n2. การส่งเสริมปรับเปลี่ยนพฤติกรรม การให้คำปรึกษาแนะนำ การให้ความรู้ และการสาธิต เพื่อสร้างเสริมสุขภาพและป้องกันโรค เช่น การให้คำแนะนำกระตุ้นพัฒนาการเด็ก การให้คำปรึกษาการวางแผนครอบครัว การป้องกันการติดเชื้อเอชไอวี การเลิกบุหรี่ การสอนและสาธิตเพื่อลดภาวะอ้วนลงพุง\n3. การสร้างเสริมภูมิคุ้มกัน การใช้ยา และการทำหัตถการเพื่อสร้างเสริมสุขภาพและป้องกันโรค เช่น การฉีดวัคซีนในเด็กและหญิงตั้งครรภ์ การให้ยาบำรุงเสริมธาตุเหล็ก โฟลิกและไอโอดีน การให้ยาต้านไวรัสเอชไอวีเพื่อป้องกันการติดเชื้อจากแม่สู่ลูก การเคลือบฟลูออไรด์ การวางแผนครอบครัว\n40 เรื่องควรรู้\nสิทธิหลักประกันสุขภาพแห่งชาติ\n\n--- Page 42 ---\nรายการบริการสร้างเสริมสุขภาพและป้องกันโรคของคนไทยในแต่ละกลุ่ม\nกลุ่ม บริการสร้างเสริมสุขภาพและป้องกันโรค\nหญิงตั้งครรภ์ ทดสอบการตั้งครรภ์ ตรวจครรภ์และประเมินความเสี่ยง ตรวจครรภ์ด้วยอัลตราซาวด์ ตรวจเลือดคัดกรองและหลังคลอด กรองภาวะซีด ซิฟิลิส เอชไอวี ตับอักเสบบี ธาลัสซีเมียและดาวน์ ตรวจปัสสาวะ ฉีดวัคซีนคอตีบ บาดทะยักและวัคซีนไข้หวัดใหญ่ ให้ยาบำรุงเสริมธาตุเหล็ก โฟลิกและไอโอดีน การให้ยาต้านไวรัสเอชไอวีเพื่อป้องกันการติดเชื้อจากแม่สู่ลูก ตรวจช่องปากและฟัน ขัดและทำความสะอาดฟันรวมถึงการขูดหินน้ำลาย ประเมินสุขภาพจิต ตรวจหลังคลอดและคุมกำเนิด ส่งเสริมการเลี้ยงลูกด้วยนมแม่ สมุดบันทึกสุขภาพ การคัดกรองธาลัสซีเมีย รวมทั้งการคัดกรองธาลัสซีเมียในคู่ของหญิงตั้งครรภ์\nกลุ่มเด็กเล็ก ฉีดวัคซีนป้องกันวัณโรค ตับอักเสบบี บาดทะยัก คอตีบ ไอกรน โปลิโอ เยื่อหุ้มสมองอักเสบ อุจจาระร่วงจากเชื้อไวรัสโรต้า หัด หัดเยอรมัน คางทูม ไข้หวัดใหญ่และไข้สมองอักเสบเจอี ตรวจเลือดคัดกรองอายุ 0-5 ปี ภาวะพร่องไทรอยด์ (โรคเอ๋อ) โรคฟีนิลคีโตนูเรียและโรคทางพันธุกรรมเมตาบอลิกภาวะซีด การติดเชื้อเอไอวี ตรวจคัดกรองการได้ยิน ชั่งน้ำหนักวัดส่วนสูงเพื่อติดตามการเจริญเติบโต ตรวจคัดกรองพัฒนาการ ตรวจคัดกรองวัณโรค (กลุ่มเสี่ยง) ตรวจช่องปากและฟัน เคลือบฟลูออไรด์ การให้ยาไทรอกซินป้องกันภาวะพร่องไทรอยด์ ยาบำรุงเสริมธาตุเหล็ก ยาต้านไวรัสเอชไอวี สมุดบันทึกสุขภาพ/บันทึกพัฒนาการ และแว่นตาหากมีภาวะสายตาผิดปกติ\nกลุ่มเด็กโตและวัยรุ่นอายุ 6-24 ปี ฉีดวัคซีนคอตีบ บาดทะยัก ฉีดวัคซีนเอชพีวีป้องกันมะเร็งปากมดลูก (สำหรับนักเรียนหญิง ป.5) ชั่งน้ำหนักวัดส่วนสูงเพื่อติดตามการเจริญเติบโต ตรวจเลือด คัดกรองภาวะซีด เอชไอวี ตรวจช่องปากและฟัน ตรวจวัดความดันโลหิต ตรวจคัดกรองสายตาและการได้ยิน คัดกรองความเสี่ยงจากการสูบบุหรี่/สุรา/สารเสพติด ตรวจคัดกรองวัณโรค เคลือบฟลูออไรด์และหลุมร่องฟัน การให้ยาบำรุงเสริมธาตุเหล็กและโฟลิ\n\n--- หน้า 43 ---\nวัคซีนป้องกันโรคสำหรับคนไทยตามกลุ่มวัย\nอายุ วัคซีนพื้นฐานที่ได้รับ หมายเหตุ\nบีซีจี (BCG)\nแรกเกิด\nตับอักเสบบี (HB1) ฉีดเร็วที่สุดภายใน 24 ชั่วโมงหลังคลอด\n1 เดือน ตับอักเสบบี (HB2) เฉพาะเด็กที่เกิดจากแม่ที่เป็นพาหะตับอักเสบบี\nคอตีบ บาดทะยัก ไอกรน\n2 เดือน\nตับอักเสบบี ฮิบ (DTP-HB1-Hib)\n4 เดือน โปลิโอกิน (OPV1) ได้รับทั้งโปลิโอกินและฉีด\nคอตีบ บาดทะยัก ไอกรน\n6 เดือน\nตับอักเสบบี ฮิบ (DTP-HB2-Hib)\n9 เดือน โปลิโอกิน (OPV2) โปลิโอฉีด (IPV)\nคอตีบ บาดทะยัก ไอกรน\n1 ปี\nตับอักเสบบี ฮิบ (DTP-HB3-Hib)\n1 ปี 6 เดือน โปลิโอกิน (OPV3)\nหัด คางทูม หัดเยอรมัน (MMR1)\n2 ปี 6 เดือน\nไข้สมองอักเสบเจอี (LAJE1)\n4 ปี คอตีบ บาดทะยัก ไอกรน (DTP4)\n7 ปี (ป.1) บีซีจี (BCG) เฉพาะรายที่ไม่ได้รับ และไม่มีแผลเป็น\nคอตีบ บาดทะยัก (dT) เฉพาะรายที่ไม่ได้รับตามเกณฑ์\nโปลิโอกิน (OPV) เฉพาะรายที่ไม่ได้รับตามเกณฑ์\nหัด คางทูม หัดเยอรมัน (MMR) เฉพาะรายที่ไม่ได้รับตามเกณฑ์\n11 ปี (น.ร.หญิง ป.5) เอชพีวี1 (HPV1) เอชพีวี2 (HPV2) ฉีด 2 เข็มห่างกัน 6 เดือน\n12 ปี (ป.6) คอตีบ บาดทะยัก (dT)\nหญิงตั้งครรภ์ คอตีบ บาดทะยัก (dT) ฉีด 1 – 3 เข็ม แล้วแต่กรณี\nวัยทำงาน / 20 ปี คอตีบ บาดทะยัก (dT)\n30 ปี คอตีบ บาดทะยัก (dT)\n40 ปี คอตีบ บาดทะยัก (dT)\nฉีดทุกๆ 10 ปี\n50 ปี คอตีบ บาดทะยัก (dT)\nผู้สูงอายุ / 60 ปี โปลิโอกิน (OPV5)\n70 ปี คอตีบ บาดทะยัก (dT)\nวัคซีนเฉพาะกรณี กลุ่ม/อายุ ที่ได้รับวัคซีน\nคอตีบ บาดทะยัก (dT) หญิงตั้งครรภ์\nวัยทำงาน อายุ 20 ปี 30 ปี 40 ปี 50 ปี (ฉีดทุก 10 ปี)\nผู้สูงอายุ อายุ 60 ปี 70 ปี 80 ปี (ฉีดทุก 10 ปี)\n\n--- Page 44 ---\nกองทุนองค์กรปกครอง\nส่วนท้องถิ่น\n\n--- Page 45 ---\n9\nกองทุนองค์กรปกครองส่วนท้องถิ่น\nพระราชบัญญัติหลักประกันสุขภาพแห่งชาติ พ.ศ. 2545 มาตรา 47 มุ่งเน้น\nให้องค์กรปกครองส่วนท้องถิ่น (อปท.) มีบทบาทในการบริหารจัดการกองทุน\nเพื่อการสร้างเสริมสุขภาพ การป้องกันโรคและการฟื้นฟูสมรรถภาพ และการรักษา\nพยาบาลระดับปฐมภูมิเชิงรุกในพื้นที่ โดยสนับสนุนให้องค์กรหรือกลุ่มประชาชน\nร่วมดำเนินการกิจกรรม การจัดบริการสาธารณสุขในท้องถิ่น สามารถเข้าถึงบริการ\nสาธารณสุขได้อย่างทั่วถึงและมีประสิทธิภาพ (สืบค้นข้อมูลเพิ่มเติมได้ที่ http://\nobt.nhso.go.th/) โดย สปสช. สนับสนุนให้ อปท. มีส่วนร่วมในการจัดการระบบ\nสุขภาพ ผ่านกลไกต่างๆ ได้แก่\n• ระดับจังหวัด ดำเนินการโดยองค์การบริหารส่วนจังหวัด ได้แก่\n กองทุนฟื้นฟูสมรรถภาพที่จำเป็นต่อสุขภาพระดับจังหวัด\n• ระดับตำบล ดำเนินการโดยเทศบาลหรือองค์การบริการส่วนตำบล (อบต.)\n ได้แก่ กองทุนหลักประกันสุขภาพในระดับท้องถิ่นหรือพื้นที่ (กองทุนตำบล)\n กองทุนระบบการดูแลระยะยาวด้านสาธารณสุขสำหรับ ผู้สูงอายุที่มี\n ภาวะพึ่งพิง (Long Term Care : LTC)\n• กองทุนหลักประกันสุขภาพกรุงเทพมหานคร\n ทั้งนี้ เพื่อให้ อปท. และทุกภาคส่วนมีส่วนร่วมในการขับเคลื่อน\n ระบบสุขภาพในชุมชน\n44 เรื่องควรรู้\nสิทธิหลักประกันสุขภาพแห่งชาติ\n\n--- Page 46 ---\nกองทุน\nหลักประกันสุขภาพท้องถิ่น\n\n--- Page 47 ---\n10\nกองทุนหลักประกันสุขภาพท้องถิ่น\nกองทุนหลักประกันสุขภาพท้องถิ่น (กปท.)\nตั้งขึ้นตามประกาศคณะกรรมการหลักประกันสุขภาพแห่งชาติ เรื่อง หลักเกณฑ์เพื่อ\nสนับสนุนให้องค์กรปกครองส่วนท้องถิ่นดำเนินงานและบริหารจัดการระบบหลัก\nประกันสุขภาพในระดับท้องถิ่นหรือพื้นที่ พ.ศ. 2561 โดยประกาศใช้บังคับตั้งแต่วันที่\n1 ตุลาคม 2561 เป็นต้นไป มีบทบาทสำคัญในการประสานความ\nร่วมมือกับทุกภาคส่วนให้ประชาชนเข้าถึงบริการสาธารณสุข จัดทำแผนสุขภาพ\nชุมชน ส่งเสริมสุขภาพให้มีมาตรการ/กติกาทางสังคม (ธรรมนูญสุขภาพ) พัฒนาการ\nบริหารจัดการกองทุนให้มีธรรมาภิบาล “สร้างความเป็นเจ้าของกองทุน” และจัด\nกิจกรรมปรับเปลี่ยนพฤติกรรมและสภาพแวดล้อมที่เอื้อกับสุขภาพของคนในชุมชน\nแหล่งที่มาของเงินกองทุนหลักประกันสุขภาพ\n• เงินที่ได้รับจัดสรรแต่ละปีจากกองทุนหลักประกันสุขภาพแห่งชาติ\n• เงินสมทบจากองค์กรปกครองส่วนท้องถิ่น\n• รายได้อื่นๆ หรือทรัพย์สินที่ได้รับมาในกิจการของกองทุนหลักประกันสุขภาพ\nนอกจากเงินที่ได้รับจัดสรรจากกองทุนหลักประกันสุขภาพแห่งชาติ ตาม\n(1) ให้องค์กรปกครองส่วนท้องถิ่น ที่มีความพร้อม ความเหมาะสมแสดงความจำนง\nเข้าร่วมและสำนักงานเห็นชอบ รับเงินเพิ่มจากกองทุนหลักประกันสุขภาพแห่งชาติ\nในส่วนค่าบริการสาธารณสุขสำหรับผู้สูงอายุที่มีภาวะพึ่งพิง โดยองค์กรปกครอง\nส่วนท้องถิ่นไม่ต้องสมทบเงิน หรือค่าบริการอื่น\nคณะกรรมการบริหารกองทุนหลักประกันสุขภาพในระดับท้องถิ่น ประกอบ\nด้วย ผู้บริหารสูงสุดขององค์กรปกครองส่วนท้องถิ่น ผู้ทรงคุณวุฒิในท้องถิ่น หัวหน้า\nหน่วยบริการปฐมภูมิที่จัดบริการสาธารณสุข ผู้แทนภาคประชาชน ฯลฯ โดยให้\nสาธารณสุขอำเภอ หัวหน้าหน่วยบริการประจำที่จัดบริการสาธารณสุขในพื้นที่ และ\n46 เรื่องควรรู้\nสิทธิหลักประกันสุขภาพแห่งชาติ\n\n--- Page 48 ---\nท้องถิ่นอำเภอเป็นที่ปรึกษาคณะกรรมการกองทุน การคัดเลือกกรรมการตาม (4), (5) และ (6) ให้เป็นไปตามหลักเกณฑ์ที่สำนักงานกำหนด\nคณะกรรมการกองทุนมีอำนาจหน้าที่ดังต่อไปนี้:\n1. พิจารณาอนุมัติแผนการเงินประจำปีของกองทุนหลักประกันสุขภาพ\n2. พิจารณาอนุมัติโครงการ หรือกิจกรรม ให้เป็นไปตามวัตถุประสงค์ของกองทุน\n3. ออกระเบียบที่จำเป็นเพื่อประสิทธิภาพในการบริหารกองทุน ทั้งนี้ ต้องไม่ขัดกับประกาศ\n4. สนับสนุนให้บุคคลในท้องถิ่นเข้าถึงบริการสาธารณสุขทั้งที่บ้าน ในชุมชน หรือหน่วยบริการได้อย่างทั่วถึงและมีประสิทธิภาพ\n5. ให้คำแนะนำในการจัดทำข้อมูลและโครงการ หรือกิจกรรมที่เกี่ยวกับ งานสาธารณสุข ของกลุ่มเป้าหมาย แก่หน่วยงาน องค์กรหรือกลุ่มประชาชน และองค์กรปกครองส่วนท้องถิ่น\n6. พิจารณาให้ความเห็นชอบรายงานผลการดำเนินงาน รายงานการรับเงิน การจ่ายเงิน และเงินคงเหลือของกองทุนหลักประกันสุขภาพ\nแนวทางการสนับสนุนการดำเนินกิจกรรมของกองทุน แบ่งเป็น 5 ประเภท คือ:\n(1) เพื่อสนับสนุนและส่งเสริมการจัดบริการสาธารณสุขของหน่วยบริการ สถานบริการ หรือหน่วยงานสาธารณสุข\n(2) เพื่อสนับสนุนและส่งเสริมการจัดกระบวนการหรือกิจกรรมสร้างเสริม สุขภาพและการป้องกันโรคขององค์กรหรือกลุ่มประชาชน หรือหน่วยงานอื่น\n(3) เพื่อสนับสนุนและส่งเสริมการจัดบริการสาธารณสุขของศูนย์เด็กเล็ก หรือศูนย์ที่ดำเนินกิจกรรมเกี่ยวกับการส่งเสริมสุขภาพเด็กเล็กในชุมชน ศูนย์พัฒนาคุณภาพชีวิตผู้สูงอายุในชุมชน หรือหน่วยงานที่รับผิดชอบ\nสิทธิหลักประกันสุขภาพแห่งชาติ 47 เรื่องควรรู้\n\n--- Page 49 ---\n  ศูนย์เด็กเล็กหรือศูนย์ที่ดำเนินกิจกรรมเกี่ยวกับการพัฒนาและดูแล\n  เด็กเล็กในชุมชน หรือการพัฒนาและฟื้นฟูคุณภาพชีวิตผู้สูงอายุหรือ\n  คนพิการในชุมชน\n(4) เพื่อสนับสนุนค่าใช้จ่ายในการบริหารหรือพัฒนากองทุนหลักประกัน\n  สุขภาพให้มีประสิทธิภาพขององค์กรปกครองส่วนท้องถิ่น ไม่เกิน\n  ร้อยละ 15 ของเงินรายรับของกองทุนหลักประกันสุขภาพตามข้อ 7\n  วรรคหนึ่งในแต่ละปีงบประมาณนั้น หากองค์กรปกครองส่วนท้องถิ่นใด\n  ได้รับเงินเพิ่มตามข้อ 7 วรรคสอง อาจสนับสนุนค่าใช้จ่ายเพิ่มเติมได้อีก\n  ไม่เกินร้อยละ 5 กรณีที่มีความจำเป็นต้องใช้จ่ายเพื่อจัดหาครุภัณฑ์\n  ที่เกี่ยวข้องโดยตรง ให้สนับสนุนได้ในวงเงินตามความจำเป็น และ\n  ครุภัณฑ์ที่จัดหาได้ให้เป็นทรัพย์สินขององค์กรปกครองส่วนท้องถิ่นนั้น\n(5) เพื่อสนับสนุนและส่งเสริมกิจกรรมกรณีเกิดโรคระบาดหรือภัยพิบัติ\n  ในพื้นที่ในการป้องกันและแก้ไขปัญหาสาธารณสุขได้ตามความจำเป็น\n  เหมาะสม และทันต่อสถานการณ์\n48 เรื่องควรรู้\nสิทธิหลักประกันสุขภาพแห่งชาติ\n\n--- Page 50 ---\nหลักประกันสุขภาพผู้สูงอายุ\n\n--- Page 51 ---\n11\nหลักประกันสุขภาพของผู้สูงอายุ\nกองทุนบริการดูแลระยะยาวด้านสาธารณสุขสำหรับผู้สูงอายุที่มีภาวะพึ่งพิง\n(Long Term Care : LTC) เป็นการพัฒนาระบบหลักประกันสุขภาพแห่งชาติ\nรองรับผู้สูงอายุ โดยมีวัตถุประสงค์เพื่อให้ผู้สูงอายุ 60 ปีขึ้นไป ผู้มีสิทธิหลักประกัน\nสุขภาพแห่งชาติ ที่มีภาวะพึ่งพิง (กลุ่มผู้ป่วยติดบ้านติดเตียง) ที่ได้รับการประเมิน\nความสามารถในการดำเนินชีวิตประจำวันตามดัชนีบาเธลเอดีแอล (Barthel ADL\nindex) เท่ากับหรือน้อยกว่า 11 คะแนน ให้ได้รับบริการด้านสาธารณสุขตาม\nชุดสิทธิประโยชน์ ที่เชื่อมโยงกับบริการทางสังคม\nกรณีองค์กรปกครองส่วนท้องถิ่นที่แสดงความจำนงเข้าร่วมกองทุนหลัก\nประกันสุขภาพ จัดบริการสาธารณสุขสำหรับผู้สูงอายุที่มีภาวะพึ่งพิง ให้สนับสนุน\nแก่ศูนย์พัฒนาคุณภาพชีวิตผู้สูงอายุในชุมชน หน่วยบริการ หรือสถานบริการ เพื่อ\nจัดบริการสาธารณสุขสำหรับผู้สูงอายุที่มีภาวะพึ่งพิง สิทธิหลักประกันสุขภาพแห่ง\nชาติ ตามชุดสิทธิประโยชน์การบริการด้านสาธารณสุขสำหรับผู้สูงอายุที่มีภาวะพึ่ง\nพิงที่กำหนดไว้ เพื่อให้ผู้สูงอายุที่มีภาวะพึ่งพิง ได้รับการดูแลด้านสุขภาพอย่างต่อเนื่องระยะยาวที่บ้าน ภายใต้การบริหารจัดการของกองทุนตำบล โดยมีคณะ\nอนุกรรมการสนับสนุนการจัดบริการดูแลระยะยาวสำหรับผู้สูงอายุที่มีภาวะพึ่งพิง\nทำหน้าที่ พิจารณาอนุมัติโครงการ แผนการดูแลรายบุคคล รวมถึงค่าใช้จ่ายตาม\nแผนการดูแลรายบุคคลสำหรับผู้สูงอายุที่มีภาวะพึ่งพิง ของศูนย์พัฒนาคุณภาพ\nชีวิตผู้สูงอายุในชุมชน หน่วยบริการ หรือสถานบริการ ศูนย์พัฒนาคุณภาพชีวิต\nผู้สูงอายุในชุมชนให้เป็นไปตามหลักเกณฑ์ที่ สปสช.กำหนด\n50 เรื่องควรรู้\nสิทธิหลักประกันสุขภาพแห่งชาติ\n\n--- Page 52 ---\nกองทุนฟื้นฟูสมรรถภาพที่จำเป็นต่อสุขภาพระดับจังหวัด\nกองทุนฟื้นฟูสมรรถภาพที่จำเป็นต่อสุขภาพระดับจังหวัด เป็นกองทุนที่ สปสช. สนับสนุนให้องค์การบริหารส่วนจังหวัด (อบจ.) ร่วมจัดตั้งกองทุน โดยร่วมกันสมทบเงินเข้ากองทุน และให้ อบจ.ดำเนินการจัดหาบริการฟื้นฟูสมรรถภาพด้านการแพทย์ อาทิ อุปกรณ์เครื่องช่วยสำหรับคนพิการ รวมค่าซ่อมแซม บริการฝึกการใช้อุปกรณ์เครื่องช่วยคนพิการ บริการฟื้นฟูผู้ป่วยที่หน่วยบริการแบบผู้ป่วยนอก บริการต่อเนื่องที่บ้าน/ในชุมชน บริการฟื้นฟูในชุมชน แก่ผู้มีสิทธิหลักประกันสุขภาพ 4 กลุ่ม ได้แก่\n• คนพิการ (รหัสสิทธิย่อย 74)\n• ผู้สูงอายุที่จำเป็นต้องได้รับการฟื้นฟูสมรรถภาพด้านการแพทย์\n• ผู้ป่วยที่จำเป็นต้องได้รับการฟื้นฟูสมรรถภาพด้านการแพทย์\n• ผู้ป่วยติดบ้านติดเตียง (ยกเว้นการจัดบริการฟื้นฟูสมรรถภาพด้านการแพทย์ในชุมชนให้กับผู้สูงอายุที่มีภาวะพึ่งพิงที่ได้รับการดูแลจากกองทุน LTC)\nสิทธิหลักประกันสุขภาพแห่งชาติ 51 เรื่องควรรู้\n\n--- Page 53 ---\nระบบสุขภาพชุมชน ทุกคนมีส่วนร่วม\nกองทุนตำบล: สร้างหลักประกันสุขภาพทุกกลุ่มวัยในตำบล\nพัฒนาศูนย์เด็กเล็ก สร้างเสริมสุขภาพเพื่อป้องกันโรคติดต่อ และจัดให้มีการดูแลผู้สูงอายุในชุมชน ควบคุมโรคเบาหวาน ความดันโลหิตสูง ซึ่งระบาดในพื้นที่ ที่เจ็บป่วย ติดบ้าน ติดเตียง ให้ได้รับการดูแลในกลุ่มเสี่ยง เช่น ผู้สูงอายุ คนอ้วน ฯลฯ อย่างต่อเนื่องในระยะยาวที่บ้านได้\nระบบ LTC: บริการสำหรับผู้สูงอายุที่มีภาวะพึ่งพิง\nประเมินความต้องการ จัดทำแผนด้านสาธารณสุขตามชุดสิทธิประโยชน์ การดูแลรายบุคคลแก่ผู้สูงอายุ 60 ปีขึ้นไป ที่มีสิทธิบัตรทอง (Care Plan: CP) และมีภาวะพึ่งพิง (กลุ่มติดบ้านติดเตียง)\nกองทุนฟื้นฟูสมรรถภาพที่จำเป็นต่อสุขภาพระดับจังหวัด สนับสนุนอุปกรณ์, บริการฝึกการใช้อุปกรณ์, บริการฟื้นฟู, บริการต่อเนื่องที่บ้าน/เครื่องช่วยสำหรับการคนพิการ, เครื่องช่วยคนพิการ, ผู้ป่วยที่หน่วยบริการในชุมชน, บริการฟื้นฟู รวมค่าซ่อมแซม แบบผู้ป่วยนอกในชุมชน\n52 เรื่องควรรู้\nสิทธิหลักประกันสุขภาพแห่งชาติ\n\n--- Page 54 ---\n\n--- Page 55 ---\n12\nช่องทางบริการข้อมูล สปสช.\nสปสช. พัฒนาช่องทางเพื่อเพิ่มความสะดวกให้กับผู้ที่สนใจต้องการข้อมูลเกี่ยวกับหน้าที่และสิทธิหลักประกันสุขภาพแห่งชาติ ขั้นตอนการใช้บริการ หรือข้อมูลอื่นๆ ที่เกี่ยวข้องในระบบหลักประกันสุขภาพแห่งชาติ สามารถติดต่อและสืบค้นข้อมูลได้ดังนี้\n1 บริการทางโทรศัพท์ สายด่วน สปสช. โทร. 1330 มีเจ้าหน้าที่ให้บริการ 24 ชั่วโมง\n• บริการตรวจสอบสิทธิหลักประกันสุขภาพ ด้วยระบบอัตโนมัติ\n• บริการข้อมูลและให้คำแนะนำเกี่ยวกับการใช้สิทธิหลักประกันสุขภาพแห่งชาติ\n• รับเรื่องร้องเรียนและร้องทุกข์\n2 บริการข้อมูลทางสื่อสังคมออนไลน์ เพื่อเพิ่มความสะดวกและรวดเร็ว ได้แก่\nเว็บไซต์ สปสช. www.nhso.go.th และสามารถสืบค้นข้อมูลเฉพาะเรื่อง เช่น\n• ศูนย์ข้อมูลกฎหมาย สปสช. http://law.nhso.go.th/\n• ศูนย์บริการสารสนเทศประกันสุขภาพ http://eis.nhso.go.th/\n• ข้อมูลกองทุนหลักประกันสุขภาพในระดับท้องถิ่นหรือพื้นที่ http://obt.nhso.go.th/\n• รายงานวิจัย/คู่มือ/หนังสือวิชาการด้านหลักประกันสุขภาพ http://library.nhso.go.th/index.html\n54 เรื่องควรรู้\nสิทธิหลักประกันสุขภาพแห่งชาติ\n\n--- Page 56 ---\nบริการข้อมูลสแกน QR Code\nสิทธิหลักประกันสุขภาพแห่งชาติ 55 เรื่องควรรู้\n\n--- Page 57 ---\nที่อยู่และการติดต่อ สปสช.เขต 1-13\nสำนักงานหลักประกันสุขภาพแห่งชาติ เขต 1 เชียงใหม่\nเลขที่ 6 อาคารสำนักงานไปรษณีย์เขต 5 ถ.มหิดล ต.สุเทพ อ.เมือง จ.เชียงใหม่ 50200\nโทรศัพท์ 053-285-355 โทรสาร 053-285-364 http://chiangmai.nhso.go.th/\nสำนักงานหลักประกันสุขภาพแห่งชาติ เขต 2 พิษณุโลก\nเลขที่ 430 หมู่ 6 ต.ท่าทอง อ.เมือง จ.พิษณุโลก 65000\nโทรศัพท์ 055-245-111 โทรสาร 055-247-111 http://phitsanulok.nhso.go.th/\nสำนักงานหลักประกันสุขภาพแห่งชาติ เขต 3 นครสวรรค์\nเลขที่ 1102/226 หมู่ 10 ถ.นครสวรรค์-พิษณุโลก ต.นครสวรรค์ตก อ.เมือง\nจ.นครสวรรค์ 60000\nโทรศัพท์ 056-371-831 โทรสาร 056-371-831 http://nakhonsawan.nhso.go.th/\nสำนักงานหลักประกันสุขภาพแห่งชาติ เขต 4 สระบุรี\nเลขที่ 65/3 ซอย 1 ถ.พิชัยรณรงค์สงคราม ต.ปากเพรียว อ.เมือง จ.สระบุรี 18000\nโทรศัพท์ 036-213-205 โทรสาร 036-213-263 http://saraburi.nhso.go.th/\nสำนักงานหลักประกันสุขภาพแห่งชาติ เขต 5 ราชบุรี\nเลขที่ 2 อาคารสำนักงานไปรษณีย์ ชั้น 3\nถ.สมุทรศักดารักษ์ ต.หน้าเมือง อ.เมือง จ.ราชบุรี 70000\nโทรศัพท์ 032-332-590 โทรสาร 032-332-593 http://ratchaburi.nhso.go.th/\nสำนักงานหลักประกันสุขภาพแห่งชาติ เขต 6 ระยอง\nเลขที่ 115 อาคารสตาร์พลาซ่า ชั้น 2 ซ.ศูนย์การค้าสาย 4\nถ.สุขุมวิท ต.เชิงเนิน อ.เมือง จ.ระยอง 21000\nโทรศัพท์ 038-864-313-9 โทรสาร 038-864-320 http://rayong.nhso.\n\n--- Page 58 ---\nสำนักงานหลักประกันสุขภาพแห่งชาติ เขต 8 อุดรธานี\nเลขที่ 21/68 อาคารบริษัททีโอที จำกัด (มหาชน) ถ.วัฒนานุวงศ์ ต.หมากแข้ง\n อ.เมือง จ.อุดรธานี 41000\nโทรศัพท์ 042-325-681 โทรสาร 042-325-674 http://udonthani.nhso.go.th/\nสำนักงานหลักประกันสุขภาพแห่งชาติ เขต 9 นครราชสีมา\nเลขที่ 149 หมู่ 3 บ้านหนองปลิง ถ.ราชสีมา - โชคชัย ต.หนองบัวศาลา\nอ.เมือง จ.นครราชสีมา 30000\nโทรศัพท์ 044-248-870-4 โทรสาร 044-248-875 http://korat.nhso.go.th/\nสำนักงานหลักประกันสุขภาพแห่งชาติ เขต 10 อุบลราชธานี\nเลขที่ 145 ที่ทำการไปรษณีย์ ชั้น 3\nถ.ศรีณรงค์ ต.ในเมือง อ. เมือง จ.อุบลราชธานี 34000\nโทรศัพท์ 045-240591, 045-240839, 045-240974,\n045-241-228, 045-241-231 โทรสาร 045-255-393 http://ubon.nhso.go.th/\nสำนักงานหลักประกันสุขภาพแห่งชาติ เขต 11 สุราษฎร์ธานี\nเลขที่ 91/1 หมู่ 1 อาคารพีซีทาวเวอร์ ชั้น 10\nถ.กาญจนวิถี ต.บางกุ้ง อ.เมือง จ.สุราษฎร์ธานี 84000\nโทรศัพท์ 077-274-811 โทรสาร 077-274-818 http://suratthani.nhso.go.th/\nสำนักงานหลักประกันสุขภาพแห่งชาติ เขต 12 สงขลา\nเลขที่ 488/88 อาคารสยามนครินทร์ คอมเพล็กซ์ ชั้น 3 ถนนเพชรเกษม\nต.หาดใหญ่ อ.หาดใหญ่ จ.สงขลา 90110\nโทรศัพท์ 074-233-888 โทรสาร 074-235-494 http://songkhla.nhso.go.th/\nสำนักงานหลักประกันสุขภาพแห่งชาติ เขต 13 กรุงเทพมหานคร\nเลขที่\n\n--- Page 59 ---\nแผนที่แสดงการจัดพื้นที่ในความรับผิดชอบของ สปสช. เขต 1-13\n\n--- Page 60 ---\n\n--- Page 61 ---\nการติดต่อหน่วยงานที่เกี่ยวข้อง\n• สิทธิประกันสังคม สายด่วนประกันสังคม 1506 (ให้บริการตลอด 24 ชั่วโมง)\n   - ให้บริการข้อมูลสิทธิประกันสังคม\n   - ตรวจสอบรายชื่อโรงพยาบาล / ตรวจสอบสิทธิประกันสังคม\n   - สืบค้นข้อมูลเพิ่มเติมได้ที่ www.sso.go.th\n• สิทธิสวัสดิการการรักษาพยาบาลของข้าราชการ กรมบัญชีกลาง\n   สายด่วนกรมบัญชีกลาง (ให้บริการในวันและเวลาราชการ)\n   - ให้บริการข้อมูลสิทธิการรักษาพยาบาล และการเบิกจ่ายสิทธิสวัสดิการข้าราชการ\n   - ตรวจสอบรายชื่อโรงพยาบาล / ตรวจสอบสิทธิข้าราชการ\n   - สืบค้นข้อมูลเพิ่มเติมได้ที่ www.cgd.go.th\n• กรณีเจ็บป่วยฉุกเฉิน สายด่วน 1669 (ให้บริการตลอด 24 ชั่วโมง)\n   - ให้บริการ / ประสานข้อมูลกรณีขอรับบริการรถกู้ชีพ 1669\n   - ประสานให้คำปรึกษากรณีเจ็บป่วยฉุกเฉิน\n   - สืบค้นข้อมูลเพิ่มเติมได้ที่ www.niems.go.th\n60 เรื่องควรรู้\nสิทธิหลักประกันสุขภาพแห่งชาติ\n\n--- Page 62 ---\nสิทธิหลักประกันสุขภาพแห่งชาติ 61 เรื่องควรรู้",
  "metadata": {
    "source": "results_doc2",
    "file_path": "src/infrastructure/data_sources/results_doc2/direct_extraction_corrected.txt",
    "size": 44669,
    "type": "healthcare_knowledge"
  },
  "created_at": "2025-08-02T04:56:45.556402"
}